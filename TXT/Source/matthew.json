{
    "language":"grc",
    "englishTitle":"Gospel according to Matthew",
    "original-urn":"urn:cts:greekLit:tlg0031.tlg001.perseus-grc2",
    "author":"new testament",
    "urn":"urn:cts:greekLit:tlg0031.tlg001.perseus-grc2-simple",
    "text":{
        "0":{
            "0":"\n \n ΒΙΒΛΟΣ γενέσεως Ἰησοῦ Χριστοῦ υἱοῦ Δαυεὶδ υἱοῦ Ἀβρααμ.",
            "1":"\n \n Ἀβραὰμ ἐγέννησεν τὸν Ἰσαάκ,\n \n Ἰσαὰκ δὲ ἐγέννησεν τὸν Ἰακώβ,\n \n Ἰακὼβ δὲ ἐγέννησεν τὸν Ἰούδαν καὶ τοὺς ἀδελφοὺς αὐτοῦ,",
            "2":"\n \n Ἰούδας δὲ ἐγέννησεν τὸν Φαρὲς καὶ τὸν Ζαρὰ ἐκ τῆς Θάμαρ,\n \n Φαρὲς δὲ ἐγέννησεν τὸν Ἑσρώμ,\n \n Ἑσρὼμ δὲ ἐγέννησεν τὸν Ἀράμ,",
            "3":"\n \n Ἀρὰμ δὲ ἐγέννησεν τὸν Ἀμιναδάβ,\n \n Ἀμιναδὰβ δὲ ἐγέννησεν τὸν Ναασσών,\n \n Ναασσὼν δὲ ἐγέννησεν τὸν Σαλμών,",
            "4":"\n \n Σαλμὼν δὲ ἐγέννησεν τὸν Βοὲς ἐκ τῆς Ῥαχάβ,\n \n Βοὲς δὲ ἐγέννησεν τὸν Ἰωβὴδ ἐκ τῆς Ῥούθ,\n \n Ἰωβὴδ δὲ ἐγέννησεν τὸν Ἰεσσαί,",
            "5":"\n \n Ἰεσσαὶ δὲ ἐγέννησεν τὸν Δαυεὶδ τὸν βασιλέα.\n \n Δαυεὶδ δὲ ἐγέννησεν τὸν Σολομῶνα ἐκ τῆς τοῦ Οὐρίου,",
            "6":"\n \n Σολομὼν δὲ ἐγέννησεν τὸν Ῥοβοάμ,\n \n Ῥοβοὰμ δὲ ἐγέννησεν τὸν Ἀβιά,\n \n Ἀβιὰ δὲ ἐγέννησεν τὸν Ἀσάφ,\n \n Ἀσὰφ δὲ ἐγέννησεν τὸν Ἰωσαφάτ,",
            "7":"\n \n Ἰωσαφὰτ δὲ ἐγέννησεν τὸν Ἰωράμ,\n \n Ἰωρὰμ δὲ ἐγέννησεν τὸν Ὀζείαν,\n ",
            "8":"\n \n Ὀζείας δὲ ἐγέννησεν τὸν Ἰωαθάμ,\n \n Ἰωαθὰμ δὲ ἐγέννησεν τὸν Ἄχας,\n \n Ἄχας δὲ ἐγέννησεν τὸν Ἑζεκίαν,",
            "9":"\n \n Ἑζεκίας δὲ ἐγέννησεν τὸν Μανασσῆ,\n \n Μανασσῆς δὲ ἐγέννησεν τὸν Ἀμώς,\n \n Ἀμὼς δὲ ἐγέννησεν τὸν Ἰωσείαν,",
            "10":"\n \n Ἰωσείας δὲ ἐγέννησεν τὸν Ἰεχονίαν καὶ τοὺς ἀδελφοὺς\n\nαὐτοῦ ἐπὶ τῆς μετοικεσίας Βαβυλῶνος.",
            "11":"\n \n Μετὰ δὲ τὴν μετοικεσίαν Βαβυλῶνος Ἰεχονίας ἐγέννησεν\n\nτὸν Σαλαθιήλ,\n \n Σαλαθιὴλ δὲ ἐγέννησεν τὸν Ζοροβάβελ,",
            "12":"\n \n Ζοροβάβελ δὲ ἐγέννησεν τὸν Ἀβιούδ,\n \n Ἀβιοὺδ δὲ ἐγέννησεν τὸν Ἐλιακείμ,\n \n Ἐλιακεὶμ δὲ ἐγέννησεν τὸν Ἀζώρ,",
            "13":"\n \n Ἀζὼρ δὲ ἐγέννησεν τὸν Σαδώκ,\n \n Σαδὼκ δὲ ἐγέννησεν τὸν Ἀχείμ,\n \n Ἀχεὶμ δὲ ἐγέννησεν τὸν Ἐλιούδ,",
            "14":"\n \n Ἐλιοὺδ δὲ ἐγέννησεν τὸν Ἐλεάζαρ,\n \n Ἐλεάζαρ δὲ ἐγέννησεν τὸν Μαθθάν,\n \n Μαθθὰν δὲ ἐγέννησεν τὸν Ἰακώβ,",
            "15":"\n \n Ἰακὼβ δὲ ἐγέννησεν τὸν Ἰωσὴφ τὸν ἄνδρα Μαρίας, ἐξ\n\nἧς ἐγεννήθη Ἰησοῦς ὁ λεγόμενος Χριστός.",
            "16":"\n \n Πᾶσαι οὖν αἱ γενεαὶ ἀπὸ Ἀβραὰμ ἕως Δαυεὶδ γενεαὶ\n\nδεκατέσσαρες, καὶ ἀπὸ Δαυεὶδ ἕως τῆς μετοικεσίας Βαβυλῶνος \n\nγενεαὶ δεκατέσσαρες, καὶ ἀπὸ τῆς μετοικεσίας Βαβυλῶνος \n\nἕως τοῦ χριστοῦ γενεαὶ δεκατέσσαρες.\n ",
            "17":"\n \n ΤΟΥ ΔΕ [ΙΗΣΟΥ] ΧΡΙΣΤΟΥ ἡ γένεσις οὕτως ἦν. Μνηστευθείσης \n\nτῆς μητρὸς αὐτοῦ Μαρίας τῷ Ἰωσήφ, πρὶν ἢ \n\nσυνελθεῖν αὐτοὺς εὑρέθη ἐν γαστρὶ ἔχουσα ἐκ πνεύματος\n\nἁγίου.",
            "18":"\n Ἰωσὴφ δὲ ὁ ἀνὴρ αὐτῆς, δίκαιος ὢν καὶ μὴ θέλων \n\nαὐτὴν δειγματίσαι, ἐβουλήθη λάθρᾳ ἀπολῦσαι αὐτήν.\n ",
            "19":"\n Ταῦτα δὲ αὐτοῦ ἐνθυμηθέντος ἰδοὺ ἄγγελος Κυρίου κατʼ ὄναρ\n\nἐφάνη αὐτῷ λέγων Ἰωσὴφ υἱὸς Δαυείδ, μὴ φοβηθῇς παραλαβεῖν \n\n\n\nΜαρίαν τὴν γυναῖκά σου, τὸ γὰρ ἐν αὐτῇ γεννηθὲν \n\nἐκ πνεύματός ἐστιν ἁγίου·\n ",
            "20":"\n τέξεται δὲ υἱὸν καὶ καλέσεις \n\nτὸ ὄνομα αὐτοῦ Ἰησοῦν, αὐτὸς γὰρ σώσει τὸν λαὸν\n\nαὐτοῦ ἀπὸ τῶν ἁμαρτιῶν αὐτῶν.",
            "21":"\n Τοῦτο δὲ ὅλον γέγονεν \n\nἵνα πληρωθῇ τὸ ῥηθὲν ὑπὸ Κυρίου διὰ τοῦ προφήτου\n\nλέγοντος ",
            "22":"\n \n Ἰδοὺ ἡ παρθένος ἐν γαστρὶ ἕξει καὶ τέξεται υἱόν, \n καὶ καλέσουσιν τὸ ὄνομα αὐτοῦ Ἐμμανουήλ· \n \n \n ὅ ἐστιν μεθερμηνευόμενον\n Μεθʼ ἡμῶν ὁ θεός.",
            "23":"\n Ἐγερθεὶς\n\nδὲ [ὁ] Ἰωσὴφ ἀπὸ τοῦ ὕπνου ἐποίησεν ὡς προσέταξεν αὐτῷ\n\nὁ ἄγγελος Κυρίου καὶ παρέλαβεν τὴν γυναῖκα αὐτοῦ· ",
            "24":"\n καὶ οὐκ ἐγίνωσκεν αὐτὴν ἕως [οὗ] ἔτεκεν υἱόν· καὶ ἐκάλεσεν \n\nτὸ ὄνομα αὐτοῦ Ἰησοῦν."
        },
        "1":{
            "0":"\n \n Τοῦ δὲ Ἰησοῦ γεννηθέντος ἐν Βηθλεὲμ τῆς Ἰουδαίας\n\nἐν ἡμέραις Ἡρῴδου τοῦ βασιλέως, ἰδοὺ μάγοι ἀπὸ ἀνατολῶν παρεγένοντο εἰς Ἰεροσόλυμα λέγοντες ",
            "1":"\n Ποῦ ἐστὶν\n\nὁ τεχθεὶς βασιλεὺς τῶν Ἰουδαίων; εἴδομεν γὰρ αὐτοῦ τὸν\n\nἀστέρα ἐν τῇ ἀνατολῇ καὶ ἤλθομεν προσκυνῆσαι αὐτῷ.",
            "2":"\n Ἀκούσας δὲ ὁ βασιλεὺς Ἡρῴδης ἐταράχθη καὶ πᾶσα\n\nἸεροσόλυμα μετʼ αὐτοῦ, ",
            "3":"\n καὶ συναγαγὼν πάντας τοὺς ἀρχιερεῖς \n\nκαὶ γραμματεῖς τοῦ λαοῦ ἐπυνθάνετο παρʼ αὐτῶν\n \n ποῦ ὁ χριστὸς γεννᾶται. ",
            "4":"\n οἱ δὲ εἶπαν αὐτῷ Ἐν Βηθλεὲμ\n\nτῆς Ἰουδαίας· οὕτως γὰρ γέγραπται διὰ τοῦ προφήτου ",
            "5":"\n \n Καὶ σύ, Βηθλεὲμ γῆ Ἰούδα, \n οὐδαμῶς ἐλαχίστη εἶ ἐν τοῖς ἡγεμόσιν Ἰούδα· \n ἐκ σοῦ γὰρ ἐξελεύσεται ἡγούμενος, \n ὅστις ποιμανεῖ τὸν λαόν μου τὸν Ἰσραήλ. \n ",
            "6":"\n \n Τότε Ἡρῴδης λάθρᾳ καλέσας τοὺς μάγους ἠκρίβωσεν παρʼ\n\nαὐτῶν τὸν χρόνον τοῦ φαινομένου ἀστέρος, ",
            "7":"\n καὶ πέμψας\n\nαὐτοὺς εἰς Βηθλεὲμ εἶπεν Πορευθέντες ἐξετάσατε ἀκριβῶς \n\nπερὶ τοῦ παιδίου· ἐπὰν δὲ εὕρητε ἀπαγγείλατέ μοι,\n\nὅπως κἀγὼ ἐλθὼν προσκυνήσω αὐτῷ. ",
            "8":"\n οἱ δὲ ἀκούσαντες\n\nτοῦ βασιλέως ἐπορεύθησαν, καὶ ἰδοὺ ὁ ἀστὴρ ὃν εἶδον ἐν\n\nτῇ ἀνατολῇ προῆγεν αὐτούς, ἕως ἐλθὼν ἐστάθη ἐπάνω οὗ\n\nἦν τὸ παιδίον. ",
            "9":"\n ἰδόντες δὲ τὸν ἀστέρα ἐχάρησαν χαρὰν μεγάλην\n\nσφόδρα. ",
            "10":"\n καὶ ἐλθόντες εἰς τὴν οἰκίαν εἶδον τὸ παιδίον\n\nμετὰ Μαρίας τῆς μητρὸς αὐτοῦ, καὶ πεσόντες προσεκύνησαν \n\nαὐτῷ, καὶ ἀνοίξαντες τοὺς θησαυροὺς αὐτῶν προσήνεγκαν \n\nαὐτῷ δῶρα, χρυσὸν καὶ λίβανον καὶ σμύρναν. ",
            "11":"\n καὶ χρηματισθέντες\n\nκατʼ ὄναρ μὴ ἀνακάμψαι πρὸς Ἡρῴδην διʼ ἄλλης \n\nὁδοῦ ἀνεχώρησαν εἰς τὴν χώραν αὐτῶν. ",
            "12":"\n Ἀναχωρησάντων δὲ αὐτῶν ἰδοὺ ἄγγελος Κυρίου φαίνεται κατʼ \n\nὄναρ τῷ Ἰωσὴφ λέγων Ἐγερθεὶς παράλαβε τὸ παιδίον\n\nκαὶ τὴν μητέρα αὐτοῦ καὶ φεῦγε εἰς Αἴγυπτον, καὶ ἴσθι\n\nἐκεῖ ἕως ἂν εἴπω σοι· μέλλει γὰρ Ἡρῴδης ζητεῖν τὸ παιδίον \n\nτοῦ ἀπολέσαι αὐτό. ",
            "13":"\n ὁ δὲ ἐγερθεὶς παρέλαβε τὸ\n\nπαιδίον καὶ τὴν μητέρα αὐτοῦ νυκτὸς καὶ ἀνεχώρησεν εἰς\n\nΑἴγυπτον, καὶ ἦν ἐκεῖ ἕως τῆς τελευτῆς Ἡρῴδου· ",
            "14":"\n ἵνα πληρωθῇ\n\nτὸ ῥηθὲν ὑπὸ Κυρίου διὰ τοῦ προφήτου λέγοντος\n Ἐξ Αἰγύπτου ἐκάλεσα τὸν υἱόν μου . ",
            "15":"\n Τότε\n\nἩρῴδης ἰδὼν ὅτι ἐνεπαίχθη ὑπὸ τῶν μάγων ἐθυμώθη λίαν,\n\nκαὶ ἀποστείλας ἀνεῖλεν πάντας τοὺς παῖδας τοὺς ἐν Βηθλεὲμ \n\nκαὶ ἐν πᾶσι τοῖς ὁρίοις αὐτῆς ἀπὸ διετοῦς καὶ κατωτέρω, \n\nκατὰ τὸν χρόνον ὃν ἠκρίβωσεν παρὰ τῶν μάγων. ",
            "16":"\n Τότε\n \n ἐπληρώθη τὸ ῥηθὲν διὰ Ἰερεμίου τοῦ προφήτου λέγοντος ",
            "17":"\n \n φωνὴ ἐν Ῥαμὰ ἠκούσθη, \n κλαυθμὸς καὶ ὀδυρμὸς πολύς· \n Ῥαχὴλ κλαίουσα τὰ τέκνα αὐτῆς, \n καὶ οὐκ ἤθελεν παρακληθῆναι ὅτι οὐκ εἰσίν. \n ",
            "18":"\n \n Τελευτήσαντος δὲ τοῦ Ἡρῴδου ἰδοὺ ἄγγελος Κυρίου φαίνεται \n\nκατʼ ὄναρ τῷ Ἰωσὴφ ἐν Αἰγύπτῳ ",
            "19":"\n λέγων Ἐγερθεὶς\n\nπαράλαβε τὸ παιδίον καὶ τὴν μητέρα αὐτοῦ καὶ πορεύου \n\nεἰς γῆν Ἰσραήλ, τεθνήκασιν γὰρ οἱ ζητοῦντες τὴν\n\nψυχὴν τοῦ παιδίου. ",
            "20":"\n ὁ δὲ ἐγερθεὶς παρέλαβε τὸ παιδίον\n\nκαὶ τὴν μητέρα αὐτοῦ καὶ εἰσῆλθεν εἰς γῆν Ἰσραήλ. ",
            "21":"\n ἀκούσας \n\nδὲ ὅτι Ἀρχέλαος βασιλεύει τῆς Ἰουδαίας ἀντὶ τοῦ\n\nπατρὸς αὐτοῦ Ἡρῴδου ἐφοβήθη ἐκεῖ ἀπελθεῖν· χρηματισθεὶς \n\nδὲ κατʼ ὄναρ ἀνεχώρησεν εἰς τὰ μέρη τῆς Γαλιλαίας, ",
            "22":"\n καὶ ἐλθὼν κατῴκησεν εἰς πόλιν λεγομένην Ναζαρέτ, ὅπως\n\nπληρωθῇ τὸ ῥηθὲν διὰ τῶν προφητῶν ὅτι Ναζωραῖος κληθήσεται. "
        },
        "2":{
            "0":"\n \n ΕΝ ΔΕ ΤΑΙΣ ΗΜΕΡΑΙΣ ἐκείναις παραγίνεται Ἰωάνης ὁ βαπτιστὴς κηρύσσων ἐν τῇ ἐρήμῳ τῆς Ἰουδαίας ",
            "1":"\n λέγων\n\nΜετανοεῖτε, ἤγγικεν γὰρ ἡ βασιλεία τῶν οὐρανῶν. ",
            "2":"\n Οὗτος\n\nγάρ ἐστιν ὁ ῥηθεὶς διὰ Ἠσαίου τοῦ προφήτου λέγοντος\n \n φωνὴ βοῶντος ἐν τῇ ἐρήμῳ \n Ἑτοιμάσατε τὴν ὁδὸν Κυρίου, \n εὐθείας ποιεῖτε τὰς τρίβους αὐτοῦ. \n ",
            "3":"\n \n Αὐτὸς δὲ ὁ Ἰωάνης εἶχεν τὸ ἔνδυμα αὐτοῦ ἀπὸ τριχῶν\n\nκαμήλου καὶ ζώνην δερματίνην περὶ τὴν ὀσφὺν αὐτοῦ,\n\nἡ δὲ τροφὴ ἦν αὐτοῦ ἀκρίδες καὶ μέλι ἄγριον. ",
            "4":"\n Τότε\n \n ἐξεπορεύετο πρὸς αὐτὸν Ἰεροσόλυμα καὶ πᾶσα ἡ Ἰουδαία \n\nκαὶ πᾶσα ἡ περίχωρος τοῦ Ἰορδάνου, ",
            "5":"\n καὶ ἐβαπτίζοντο\n\nἐν τῷ Ἰορδάνῃ ποταμῷ ὑπʼ αὐτοῦ ἐξομολογούμενοι\n\nτὰς ἁμαρτίας αὐτῶν. ",
            "6":"\n Ἰδὼν δὲ πολλοὺς τῶν Φαρισαίων\n\nκαὶ Σαδδουκαίων ἐρχομένους ἐπὶ τὸ βάπτισμα εἶπεν αὐτοῖς \n\nΓεννήματα ἐχιδνῶν, τίς ὑπέδειξεν ὑμῖν φυγεῖν ἀπὸ τῆς μελλούσης ὀργῆς; ",
            "7":"\n ποιήσατε οὖν καρπὸν ἄξιον τῆς μετανοίας· ",
            "8":"\n καὶ μὴ δόξητε λέγειν ἐν ἑαυτοῖς Πατέρα ἔχομεν\n\nτὸν Ἀβραάμ, λέγω γὰρ ὑμῖν ὅτι δύναται ὁ θεὸς ἐκ τῶν\n\nλίθων τούτων ἐγεῖραι τέκνα τῷ Ἀβραάμ. ",
            "9":"\n ἤδη δὲ ἡ ἀξίνη\n\nπρὸς τὴν ῥίζαν τῶν δένδρων κεῖται· πᾶν οὖν δένδρον μὴ\n\nποιοῦν καρπὸν καλὸν ἐκκόπτεται καὶ εἰς πῦρ βάλλεται. ",
            "10":"\n ἐγὼ μὲν ὑμᾶς βαπτίζω ἐν ὕδατι εἰς μετάνοιαν· ὁ δὲ ὀπίσω\n\nμου ἐρχόμενος ἰσχυρότερός μου ἐστίν, οὗ οὐκ εἰμὶ ἱκανὸς\n\nτὰ ὑποδήματα βαστάσαι· αὐτὸς ὑμᾶς βαπτίσει ἐν πνεύματι ἁγίῳ καὶ πυρί· ",
            "11":"\n οὗ τὸ πτύον ἐν τῇ χειρὶ αὐτοῦ,\n\nκαὶ διακαθαριεῖ τὴν ἅλωνα αὐτοῦ, καὶ συνάξει τὸν σῖτον\n\n\n\n αὐτοῦ εἰς τὴν ἀποθήκην, τὸ δὲ ἄχυρον κατακαύσει πυρὶ\n\nἀσβέστῳ. ",
            "12":"\n Τότε παραγίνεται ὁ Ἰησοῦς ἀπὸ τῆς\n\nΓαλιλαίας ἐπὶ τὸν Ἰορδάνην πρὸς τὸν Ἰωάνην τοῦ βαπτισθῆναι \n\nὑπʼ αὐτοῦ. ",
            "13":"\n ὁ δὲ διεκώλυεν αὐτὸν λέγων Ἐγὼ\n\nχρείαν ἔχω ὑπὸ σοῦ βαπτισθῆναι, καὶ σὺ ἔρχῃ πρός με; ",
            "14":"\n ἀποκριθεὶς δὲ ὁ Ἰησοῦς εἶπεν αὐτῷ Ἄφες ἄρτι, οὕτω\n\nγὰρ πρέπον ἐστὶν ἡμῖν πληρῶσαι πᾶσαν δικαιοσύνην.\n\n\n\nτότε ἀφίησιν αὐτόν. ",
            "15":"\n βαπτισθεὶς δὲ ὁ Ἰησοῦς εὐθὺς ἀνέβη\n\n\n\nἀπὸ τοῦ ὕδατος· ",
            "16":"\n καὶ ἰδοὺ ἠνεῴχθησαν οἱ οὐρανοί, καὶ\n\nεἶδεν πνεῦμα θεοῦ καταβαῖνον ὡσεὶ περιστερὰν ἐρχόμενον ἐπʼ αὐτόν· καὶ ἰδοὺ φωνὴ ἐκ τῶν οὐρανῶν λέγουσα \n\nΟὗτός ἐστιν ὁ υἱός μου ὁ ἀγαπητός, ἐν ᾧ εὐδόκησα."
        },
        "3":{
            "0":"\n \n Τότε [ὁ] Ἰησοῦς ἀνήχθη εἰς τὴν ἔρημον ὑπὸ τοῦ πνεύματος,\n\nπειρασθῆναι ὑπὸ τοῦ διαβόλου. ",
            "1":"\n καὶ νηστεύσας\n\nἡμέρας τεσσεράκοντα καὶ νύκτας τεσσεράκοντα ὕστερον\n\nἐπείνασεν. ",
            "2":"\n Καὶ προσελθὼν ὁ πειράζων εἶπεν αὐτῷ Εἰ\n \n υἱὸς εἶ τοῦ θεοῦ, εἰπὸν ἵνα οἱ λίθοι οὗτοι ἄρτοι γένωνται. ",
            "3":"\n ὁ δὲ ἀποκριθεὶς εἶπεν Γέγραπται\n \n Οὐκ ἐπʼ ἄρτῳ μόνῳ\n\nζήσεται ὁ ἄνθρωπος, ἀλλʼ ἐπὶ παντὶ ῥήματι ἐκπορευομένῳ \n\nδιὰ στόματος θεοῦ.\n ",
            "4":"\n Τότε παραλαμβάνει\n\nαὐτὸν ὁ διάβολος εἰς τὴν ἁγίαν πόλιν, καὶ ἔστησεν αὐτὸν\n\nἐπὶ τὸ πτερύγιον τοῦ ἱεροῦ, ",
            "5":"\n καὶ λέγει αὐτῷ Εἰ υἱὸς εἶ\n\nτοῦ θεοῦ, βάλε σεαυτὸν κάτω· γέγραπται γὰρ ὅτι\n \n Τοῖς ἀγγέλοις αὐτοῦ ἐντελεῖται περὶ σοῦ \n καὶ ἐπὶ χειρῶν ἀροῦσίν σε, \n μή ποτε προσκόψῃς πρὸς λίθον τὸν πόδα σου. \n ",
            "6":"\n \n ἔφη αὐτῷ ὁ Ἰησοῦς Πάλιν γέγραπται\n Οὐκ ἐκπειράσεις Κύριον τὸν θεόν σου.",
            "7":"\n Πάλιν παραλαμβάνει αὐτὸν ὁ\n\nδιάβολος εἰς ὄρος ὑψηλὸν λίαν, καὶ δείκνυσιν αὐτῷ πάσας\n\nτὰς βασιλείας τοῦ κόσμου καὶ τὴν δόξαν αὐτῶν, ",
            "8":"\n καὶ\n\nεἶπεν αὐτῷ Ταῦτά σοι πάντα δώσω ἐὰν πεσὼν προσκυνήσῃς \n\nμοι.",
            "9":"\n τότε λέγει αὐτῷ ὁ Ἰησοῦς Ὕπαγε, Σατανᾶ· \n\nγέγραπται γάρ\n Κύριον τὸν θεόν σου προσκυνήσεις καὶ αὐτῷ μόνῳ λατρεύσεις.",
            "10":"\n Τότε ἀφίησιν αὐτὸν ὁ\n\nδιάβολος, καὶ ἰδοὺ ἄγγελοι προσῆλθον καὶ διηκόνουν\n\nαὐτῷ.",
            "11":"\n \n Ἀκούσας δὲ ὅτι Ἰωάνης παρεδόθη ἀνεχώρησεν εἰς τὴν\n\nΓαλιλαίαν.",
            "12":"\n καὶ καταλιπὼν τὴν Ναζαρὰ ἐλθὼν κατῴκησεν\n\nεἰς Καφαρναοὺμ τὴν παραθαλασσίαν ἐν ὁρίοις Ζαβουλὼν καὶ Νεφθαλείμ· ",
            "13":"\n ἵνα πληρωθῇ τὸ ῥηθὲν διὰ Ἠσαίου τοῦ\n\nπροφήτου λέγοντος ",
            "14":"\n \n Γῆ Ζαβουλὼν καὶ γῆ Νεφθαλείμ, \n ὁδὸν θαλάσσης, πέραν τοῦ Ἰορδάνου \n \n Γαλιλαία τῶν ἐθνῶν, ",
            "15":"\n \n ὁ λαὸς ὁ καθήμενος ἐν σκοτίᾳ \n φῶς εἶδεν μέγα, \n καὶ τοῖς καθημένοις ἐν χώρᾳ καὶ σκιᾷ θανάτου \n φῶς ἀνέτειλεν αὐτοῖς. \n \n ",
            "16":"\n \n ΑΠΟ ΤΟΤΕ ἤρξατο ὁ Ἰησοῦς κηρύσσειν καὶ λέγειν\n\n\n\nΜετανοεῖτε, ἤγγικεν γὰρ ἡ βασιλεία τῶν οὐρανῶν. ",
            "17":"\n \n Περιπατῶν δὲ παρὰ τὴν θάλασσαν τῆς Γαλιλαίας εἶδεν\n\nδύο ἀδελφούς, Σίμωνα τὸν λεγόμενον Πέτρον καὶ Ἀνδρέαν\n\nτὸν ἀδελφὸν αὐτοῦ, βάλλοντας ἀμφίβληστρον εἰς τὴν θάλασσαν, ἦσαν γὰρ ἁλεεῖς· ",
            "18":"\n καὶ λέγει αὐτοῖς Δεῦτε ὀπίσω\n\nμου, καὶ ποιήσω ὑμᾶς ἁλεεῖς ἀνθρώπων. ",
            "19":"\n οἱ δὲ εὐθέως\n\nἀφέντες τὰ δίκτυα ἠκολούθησαν αὐτῷ. ",
            "20":"\n Καὶ προβὰς ἐκεῖθεν\n\nεἶδεν ἄλλους δύο ἀδελφούς, Ἰάκωβον τὸν τοῦ Ζεβεδαίου\n\nκαὶ Ἰωάνην τὸν ἀδελφὸν αὐτοῦ, ἐν τῷ πλοίῳ μετὰ Ζεβεδαίου \n\nτοῦ πατρὸς αὐτῶν καταρτίζοντας τὰ δίκτυα αὐτῶν,\n\nκαὶ ἐκάλεσεν αὐτούς. ",
            "21":"\n οἱ δὲ εὐθέως ἀφέντες τὸ πλοῖον καὶ\n\nτὸν πατέρα αὐτῶν ἠκολούθησαν αὐτῷ. ",
            "22":"\n Καὶ\n\nπεριῆγεν ἐν ὅλῃ τῇ Γαλιλαίᾳ, διδάσκων ἐν ταῖς συναγωγαῖς \n\nαὐτῶν καὶ κηρύσσων τὸ εὐαγγέλιον τῆς βασιλείας \n\nκαὶ θεραπεύων πᾶσαν νόσον καὶ πᾶσαν μαλακίαν\n\nἐν τῷ λαῷ. ",
            "23":"\n καὶ ἀπῆλθεν ἡ ἀκοὴ αὐτοῦ εἰς ὅλην τὴν\n\nΣυρίαν· καὶ προσήνεγκαν αὐτῷ πάντας τοὺς κακῶς ἔχοντας\n\nποικίλαις νόσοις καὶ βασάνοις συνεχομένους, δαιμονιζομένους \n\nκαὶ σεληνιαζομένους καὶ παραλυτικούς, καὶ ἐθεράπευσεν \n\nαὐτούς. ",
            "24":"\n καὶ ἠκολούθησαν αὐτῷ ὄχλοι πολλοὶ ἀπὸ\n\nτῆς Γαλιλαίας καὶ Δεκαπόλεως καὶ Ἰεροσολύμων καὶ\n\nἸουδαίας καὶ πέραν τοῦ Ἰορδάνου."
        },
        "4":{
            "0":"\n Ἰδὼν δὲ τοὺς\n\nὄχλους ἀνέβη εἰς τὸ ὄρος· καὶ καθίσαντος αὐτοῦ προσῆλθαν [αὐτῷ] οἱ μαθηταὶ αὐτοῦ· ",
            "1":"\n καὶ ἀνοίξας τὸ στόμα\n\nαὐτοῦ ἐδίδασκεν αὐτοὺς λέγων\n ",
            "2":"\n \n ΜΑΚΑΡΙΟΙ οἱ πτωχοὶ τῷ πνεύματι, ὅτι αὐτῶν ἐστὶν ἡ βασιλεία \n\nτῶν οὐρανῶν. ",
            "3":"\n \n μακάριοι\n οἱ πενθοῦντες, \n ὅτι αὐτοὶ\n παρακληθήσονται.",
            "4":"\n \n μακάριοι\n οἱ πραεῖς, \n ὅτι αὐτοὶ\n κληρονομήσουσι τὴν γῆν. ",
            "5":"\n \n μακάριοι οἱ πεινῶντες καὶ διψῶντες τὴν δικαιοσύνην, ὅτι\n\nαὐτοὶ χορτασθήσονται. ",
            "6":"\n \n μακάριοι οἱ ἐλεήμονες, ὅτι αὐτοὶ ἐλεηθήσονται. ",
            "7":"\n \n μακάριοι οἱ καθαροὶ τῇ καρδίᾳ, ὅτι αὐτοὶ τὸν θεὸν ὄψονται. ",
            "8":"\n \n μακάριοι οἱ εἰρηνοποιοί, ὅτι [αὐτοὶ] υἱοὶ θεοῦ κληθήσονται. ",
            "9":"\n \n μακάριοι οἱ δεδιωγμένοι ἕνεκεν δικαιοσύνης, ὅτι αὐτῶν\n\nἐστὶν ἡ βασιλεία τῶν οὐρανῶν. ",
            "10":"\n \n μακάριοί ἐστε ὅταν ὀνειδίσωσιν ὑμᾶς καὶ διώξωσιν καὶ\n\nεἴπωσιν πᾶν πονηρὸν καθʼ ὑμῶν ψευδόμενοι ἕνεκεν\n\nἐμοῦ· ",
            "11":"\n χαίρετε καὶ ἀγαλλιᾶσθε, \n\nὅτι ὁ μισθὸς ὑμῶν πολὺς\n\nἐν τοῖς οὐρανοῖς· οὕτως γὰρ ἐδίωξαν τοὺς προφήτας τοὺς\n\nπρὸ ὑμῶν. ",
            "12":"\n \n Ὑμεῖς ἐστὲ τὸ ἅλας τῆς γῆς· ἐὰν δὲ τὸ ἅλας μωρανθῇ, ἐν\n\nτίνι ἁλισθήσεται; εἰς οὐδὲν ἰσχύει ἔτι εἰ μὴ βληθὲν ἔξω\n\nκαταπατεῖσθαι ὑπὸ τῶν ἀνθρώπων. ",
            "13":"\n ὑμεῖς ἐστὲ τὸ φῶς\n\nτοῦ κόσμου. οὐ δύναται πόλις κρυβῆναι ἐπάνω ὄρους κειμένη· ",
            "14":"\n οὐδὲ καίουσιν λύχνον καὶ τιθέασιν αὐτὸν ὑπὸ τὸν\n\nμόδιον ἀλλʼ ἐπὶ τὴν λυχνίαν, καὶ λάμπει πᾶσιν τοῖς ἐν τῇ\n\nοἰκίᾳ. ",
            "15":"\n οὕτως λαμψάτω τὸ φῶς ὑμῶν ἔμπροσθεν τῶν ἀνθρώπων, \n\nὅπως ἴδωσιν ὑμῶν τὰ καλὰ ἔργα καὶ δοξάσωσιν τὸν\n\nπατέρα ὑμῶν τὸν ἐν τοῖς οὐρανοῖς. ",
            "16":"\n \n Μὴ νομίσητε ὅτι ἦλθον καταλῦσαι τὸν νόμον ἢ τοὺς προφήτας· οὐκ ἦλθον καταλῦσαι ἀλλὰ πληρῶσαι· ",
            "17":"\n ἀμὴν\n\nγὰρ λέγω ὑμῖν, ἕως ἂν παρέλθῃ ὁ οὐρανὸς καὶ ἡ γῆ, ἰῶτα\n\nἓν ἢ μία κερέα οὐ μὴ παρέλθῃ ἀπὸ τοῦ νόμου ἕως [ἂν]\n\nπάντα γένηται. ",
            "18":"\n ὃς ἐὰν οὖν λύσῃ μίαν τῶν ἐντολῶν τούτων \n\nτῶν ἐλαχίστων καὶ διδάξῃ οὕτως τοὺς ἀνθρώπους,\n\nἐλάχιστος κληθήσεται ἐν τῇ βασιλείᾳ τῶν οὐρανῶν· ὃς\n\nδʼ ἂν ποιήσῃ καὶ διδάξῃ, οὗτος μέγας κληθήσεται ἐν τῇ βασιλείᾳ\n \n τῶν οὐρανῶν. ",
            "19":"\n λέγω γὰρ ὑμῖν ὅτι ἐὰν μὴ περισσεύσῃ\n\nὑμῶν ἡ δικαιοσύνη πλεῖον τῶν γραμματέων καὶ\n\nΦαρισαίων, οὐ μὴ εἰσέλθητε εἰς τὴν βασιλείαν τῶν οὐρανῶν. ",
            "20":"\n Ἠκούσατε ὅτι ἐρρέθη τοῖς ἀρχαίοις\n Οὐ φονεύσεις· \n ὃς δʼ ἂν φονεύσῃ, ἔνοχος ἔσται τῇ κρίσει. ",
            "21":"\n Ἐγὼ δὲ λέγω ὑμῖν ὅτι πᾶς ὁ ὀργιζόμενος τῷ ἀδελφῷ αὐτοῦ\n\nἔνοχος ἔσται τῇ κρίσει· ὃς δʼ ἂν εἴπῃ τῷ ἀδελφῷ αὐτοῦ\n\nῬακά, ἔνοχος ἔσται τῷ συνεδρίῳ· ὃς δʼ ἂν εἴπῃ Μωρέ,\n\nἔνοχος ἔσται εἰς τὴν γέενναν τοῦ πυρός. ",
            "22":"\n ἐὰν οὖν προσφέρῃς\n\nτὸ δῶρόν σου ἐπὶ τὸ θυσιαστήριον κἀκεῖ μνησθῇς\n\nὅτι ὁ ἀδελφός σου ἔχει τι κατὰ σοῦ, ",
            "23":"\n ἄφες ἐκεῖ τὸ δῶρόν\n\nσου ἔμπροσθεν τοῦ θυσιαστηρίου, καὶ ὕπαγε πρῶτον διαλλάγηθι \n\nτῷ ἀδελφῷ σου, καὶ τότε ἐλθὼν πρόσφερε τὸ\n\nδῶρόν σου. ",
            "24":"\n ἴσθι εὐνοῶν τῷ ἀντιδίκῳ σου ταχὺ ἕως ὅτου\n\nεἶ μετʼ αὐτοῦ ἐν τῇ ὁδῷ, μή ποτέ σε παραδῷ ὁ ἀντίδικος\n\nτῷ κριτῇ, καὶ ὁ κριτὴς τῷ ὑπηρέτῃ, καὶ εἰς φυλακὴν βληθήσῃ· ",
            "25":"\n ἀμὴν λέγω σοι, \n\nοὐ μὴ ἐξέλθῃς ἐκεῖθεν ἕως ἂν\n\nἀποδῷς τὸν ἔσχατον κοδράντην. ",
            "26":"\n Ἠκούσατε ὅτι ἐρρέθη\n Οὐ μοιχεύσεις.",
            "27":"\n Ἐγὼ δὲ λέγω ὑμῖν ὅτι πᾶς ὁ βλέπων\n\nγυναῖκα πρὸς τὸ ἐπιθυμῆσαι [αὐτὴν] ἤδη ἐμοίχευσεν\n\nαὐτὴν ἐν τῇ καρδίᾳ αὐτοῦ. ",
            "28":"\n εἰ δὲ ὁ ὀφθαλμός σου ὁ δεξιὸς\n\nσκανδαλίζει σε, ἔξελε αὐτὸν καὶ βάλε ἀπὸ σοῦ, συμφέρει\n\nγάρ σοι ἵνα ἀπόληται ἓν τῶν μελῶν σου καὶ μὴ ὅλον τὸ σῶμά σου βληθῇ εἰς γέενναν· ",
            "29":"\n καὶ εἰ ἡ δεξιά σου χεὶρ\n\nσκανδαλίζει σε, ἔκκοψον αὐτὴν καὶ βάλε ἀπὸ σοῦ, συμφέρει \n\nγάρ σοι ἵνα ἀπόληται ἓν τῶν μελῶν σου καὶ μὴ ὅλον\n\nτὸ σῶμά σου εἰς γέενναν ἀπέλθῃ. ",
            "30":"\n Ἐρρέθη δέ\n Ὃς ἂν ἀπολύσῃ τὴν γυναῖκα αὐτοῦ, δότω αὐτῇ ἀποστάσιον. ",
            "31":"\n Ἐγὼ δὲ λέγω ὑμῖν ὅτι πᾶς ὁ ἀπολύων τὴν\n\nγυναῖκα αὐτοῦ παρεκτὸς λόγου πορνείας ποιεῖ αὐτὴν μοιχευθῆναι[, \n\nκαὶ ὃς ἐὰν ἀπολελυμένην γαμήσῃ μοιχᾶται].",
            "32":"\n Πάλιν ἠκούσατε ὅτι ἐρρέθη τοῖς ἀρχαίοις\n\nΟὐκ ἐπιορκήσεις,\n ἀποδώσεις \n δὲ\n τῷ κυρίῳ τοὺς ὅρκους \n \n σου.",
            "33":"\n Ἐγὼ δὲ λέγω ὑμῖν μν̀ ὀμόσαι ὅλως· μήτε ἐν\n τῷ οὐρανῷ, \n ὅτι\n θρόνος ἐστὶν τοῦ θεοῦ·",
            "34":"\n μήτε ἐν\n τῇ γῇ, \n ὅτι\n ὑποπόδιόν ἐστιν τῶν ποδῶν αὐτοῦ· \n μήτε εἰς\n\nἸεροσόλυμα, ὅτι\n πόλις \n ἐστὶν\n τοῦ μεγάλου βασιλέως· ",
            "35":"\n μήτε ἐν τῇ κεφαλῇ σου ὀμόσῃς, \n\nὅτι οὐ δύνασαι μίαν\n\nτρίχα λευκὴν ποιῆσαι ἢ μέλαιναν. ",
            "36":"\n ἔστω δὲ ὁ λόγος \n\nὑμῶν ναὶ ναί, οὒ οὔ· τὸ δὲ περισσὸν τούτων ἐκ τοῦ πονηροῦ\n\nἐστίν. ",
            "37":"\n Ἠκούσατε ὅτι ἐρρέθη\n Ὀφθαλμὸν ἀντὶ ὀφθαλμοῦ καὶ ὀδόντα ἀντὶ ὀδόντος. ",
            "38":"\n Ἐγὼ δὲ λέγω ὑμῖν\n\nμὴ ἀντιστῆναι τῷ πονηρῷ· ἀλλʼ ὅστις σε ῥαπίζει εἰς τὴν\n\nδεξιὰν σιαγόνα [σου], στρέψον αὐτῷ καὶ τὴν ἄλλην· ",
            "39":"\n καὶ τῷ\n\nθέλοντί σοι κριθῆναι καὶ τὸν χιτῶνά σου λαβεῖν, ἄφες αὐτῷ\n\nκαὶ τὸ ἱμάτιον· ",
            "40":"\n καὶ ὅστις σε ἀγγαρεύσει μίλιον ἕν, \n\nὕπαγε\n\nμετʼ αὐτοῦ δύο.",
            "41":"\n τῷ αἰτοῦντί σε δός, καὶ τὸν θέλοντα ἀπὸ\n\nσοῦ δανίσασθαι μὴ ἀποστραφῇς. ",
            "42":"\n Ἠκούσατε\n\nὅτι ἐρρέθη\n Ἀγαπήσεις τὸν πλησίον σου \n καὶ μισήσεις τὸν\n\nἐχθρόν σου. ",
            "43":"\n Ἐγὼ δὲ λέγω ὑμῖν, ἀγαπᾶτε τοὺς ἐχθροὺς ὑμῶν καὶ προσεύχεσθε ὑπὲρ τῶν διωκόντων ὑμᾶς· ",
            "44":"\n ὅπως\n\nγένησθε υἱοὶ τοῦ πατρὸς ὑμῶν τοῦ ἐν οὐρανοῖς, ὅτι τὸν\n\nἥλιον αὐτοῦ ἀνατέλλει ἐπὶ πονηροὺς καὶ ἀγαθοὺς καὶ\n\nβρέχει ἐπὶ δικαίους καὶ ἀδίκους.",
            "45":"\n ἐὰν γὰρ ἀγαπήσητε τοὺς\n\nἀγαπῶντας ὑμᾶς, τίνα μισθὸν ἔχετε; οὐχὶ καὶ οἱ τελῶναι\n\n\n\nτὸ αὐτὸ ποιοῦσιν; ",
            "46":"\n καὶ ἐὰν ἀσπάσησθε τοὺς ἀδελφοὺς \n\nὑμῶν μόνον, τί περισσὸν ποιεῖτε; οὐχὶ καὶ οἱ ἐθνικοὶ τὸ αὐτὸ ποιοῦσιν; ",
            "47":"\n Ἔσεσθε \n οὖν ὑμεῖς\n τέλειοι \n ὡς ὁ πατὴρ\n\nὑμῶν ὁ οὐράνιος τέλειός ἐστιν."
        },
        "5":{
            "0":"\n \n Προσέχετε [δὲ] τὴν δικαιοσύνην ὑμῶν μὴ ποιεῖν ἔμπροσθεν \n\nτῶν ἀνθρώπων πρὸς τὸ θεαθῆναι αὐτοῖς· εἰ δὲ μήγε, \n\nμισθὸν οὐκ ἔχετε παρὰ τῷ πατρὶ ὑμῶν τῷ ἐν τοῖς\n\nοὐρανοῖς. ",
            "1":"\n Ὅταν οὖν ποιῇς ἐλεημοσύνην, μὴ\n\nσαλπίσῃς ἔμπροσθέν σου, ὥσπερ οἱ ὑποκριταὶ ποιοῦσιν ἐν\n\nταῖς συναγωγαῖς καὶ ἐν ταῖς ῥύμαις, ὅπως δοξασθῶσιν ὑπὸ\n\nτῶν ἀνθρώπων· ἀμὴν λέγω ὑμῖν, ἀπέχουσιν τὸν μισθὸν\n \n αὐτῶν. ",
            "2":"\n σοῦ δὲ ποιοῦντος ἐλεημοσύνην μὴ γνώτω ἡ ἀριστερά\n\nσου τί ποιεῖ ἡ δεξιά σου, ",
            "3":"\n ὅπως ᾖ σου ἡ ἐλεημοσύνη\n\nἐν τῷ κρυπτῷ· καὶ ὁ πατήρ σου ὁ βλέπων ἐν τῷ κρυπτῷ ἀποδώσει \n\nσοι. ",
            "4":"\n Καὶ ὅταν προσεύχησθε, οὐκ ἔσεσθε\n\nὡς οἱ ὑποκριταί· ὅτι φιλοῦσιν ἐν ταῖς συναγωγαῖς καὶ ἐν\n\nταῖς γωνίαις τῶν πλατειῶν ἑστῶτες προσεύχεσθαι, ὅπως\n\nφανῶσιν τοῖς ἀνθρώποις· ἀμὴν λέγω ὑμῖν, ἀπέχουσι τὸν\n\nμισθὸν αὐτῶν. ",
            "5":"\n σὺ δὲ ὅταν προσεύχῃ,\n εἴσελθε εἰς τὸ ταμεῖόν σου καὶ κλείσας τὴν θύραν σου πρόσευξαι \n τῷ πατρί σου τῷ ἐν τῷ κρυπτῷ· καὶ ὁ πατήρ σου ὁ\n\nβλέπων ἐν τῷ κρυπτῷ ἀποδώσει σοι. ",
            "6":"\n Προσευχόμενοι δὲ\n\nμὴ βατταλογήσητε ὥσπερ οἱ ἐθνικοί, δοκοῦσιν γὰρ ὅτι ἐν τῇ πολυλογίᾳ αὐτῶν εἰσακουσθήσονται· ",
            "7":"\n μὴ οὖν ὁμοιωθῆτε\n\nαὐτοῖς, οἶδεν γὰρ [ὁ θεὸς] ὁ πατὴρ ὑμῶν ὧν χρείαν ἔχετε\n\nπρὸ τοῦ ὑμᾶς αἰτῆσαι αὐτόν. ",
            "8":"\n Οὕτως οὖν προσεύχεσθε\n\nὑμεῖς\n \n Πάτερ ἡμῶν ὁ ἐν τοῖς οὐρανοῖς· \n \n Ἁγιασθήτω τὸ ὄνομά σου,",
            "9":"\n \n ἐλθάτω ἡ βασιλεία σου, \n γενηθήτω τὸ θέλημά σου, \n \n ὡς ἐν οὐρανῷ καὶ ἐπὶ γῆς· ",
            "10":"\n \n Τὸν ἄρτον ἡμῶν τὸν ἐπιούσιον \n \n δὸς ἡμῖν σήμερον· ",
            "11":"\n \n καὶ ἄφες ἡμῖν τὰ ὀφειλήματα ἡμῶν, \n \n ὡς καὶ ἡμεῖς ἀφήκαμεν τοῖς ὀφειλέταις ἡμῶν· ",
            "12":"\n \n καὶ μὴ εἰσενέγκῃς ἡμᾶς εἰς πειρασμόν, \n ἀλλὰ ῥῦσαι ἡμᾶς ἀπὸ τοῦ πονηροῦ. \n ",
            "13":"\n \n Ἐὰν γὰρ ἀφῆτε τοῖς ἀνθρώποις τὰ παραπτώματα αὐτῶν, ἀφήσει καὶ ὑμῖν ὁ πατὴρ ὑμῶν ὁ οὐράνιος· ",
            "14":"\n ἐὰν δὲ μὴ\n\nἀφῆτε τοῖς ἀνθρώποις [τὰ παραπτώματα αὐτῶν], οὐδὲ ὁ πατὴρ \n\nὑμῶν ἀφήσει τὰ παραπτώματα ὑμῶν. ",
            "15":"\n Ὅταν\n\nδὲ νηστεύητε, μὴ γίνεσθε ὡς οἱ ὑποκριταὶ σκυθρωποί,\n\nἀφανίζουσιν γὰρ τὰ πρόσωπα αὐτῶν ὅπως φανῶσιν τοῖς\n \n ἀνθρώποις νηστεύοντες· ἀμὴν λέγω ὑμῖν, ἀπέχουσιν τὸν\n\nμισθὸν αὐτῶν. ",
            "16":"\n σὺ δὲ νηστεύων ἄλειψαί σου τὴν κεφαλὴν\n\nκαὶ τὸ πρόσωπόν σου νίψαι, ",
            "17":"\n ὅπως μὴ φανῇς τοῖς ἀνθρώποις \n\nνηστεύων ἀλλὰ τῷ πατρί σου τῷ ἐν τῷ κρυφαίῳ· καὶ\n\nὁ πατήρ σου ὁ βλέπων ἐν τῷ κρυφαίῳ ἀποδώσει σοι. ",
            "18":"\n \n Μὴ θησαυρίζετε ὑμῖν θησαυροὺς ἐπὶ τῆς γῆς, ὅπου σὴς\n\nκαὶ βρῶσις ἀφανίζει, καὶ ὅπου κλέπται διορύσσουσιν καὶ κλέπτουσιν· ",
            "19":"\n θησαυρίζετε δὲ ὑμῖν θησαυροὺς ἐν οὐρανῷ,\n\nὅπου οὔτε σὴς οὔτε βρῶσις ἀφανίζει, καὶ ὅπου κλέπται οὐ διορύσσουσιν οὐδὲ κλέπτουσιν· ",
            "20":"\n ὅπου γάρ ἐστιν ὁ θησαυρός \n\nσου, ἐκεῖ ἔσται [καὶ] ἡ καρδία σου. ",
            "21":"\n Ὁ λύχνος\n\nτοῦ σώματός ἐστιν ὁ ὀφθαλμός. ἐὰν οὖν ᾖ ὁ ὀφθαλμός\n\nσου ἁπλοῦς, ὅλον τὸ σῶμά σου φωτινὸν ἔσται· ",
            "22":"\n ἐὰν δὲ ὁ\n\nὀφθαλμός σου πονηρὸς ᾖ, ὅλον τὸ σῶμά σου σκοτινὸν\n\nἔσται. εἰ οὖν τὸ φῶς τὸ ἐν σοὶ σκότος ἐστίν, τὸ σκότος\n\nπόσον. ",
            "23":"\n Οὐδεὶς δύναται δυσὶ κυρίοις δουλεύειν· ἢ γὰρ\n\nτὸν ἕνα μισήσει καὶ τὸν ἕτερον ἀγαπήσει, ἢ ἑνὸς ἀνθέξεται\n\nκαὶ τοῦ ἑτέρου καταφρονήσει· οὐ δύνασθε θεῷ δουλεύειν\n\nκαὶ μαμωνᾷ. ",
            "24":"\n Διὰ τοῦτο λέγω ὑμῖν, μὴ μεριμνᾶτε τῇ\n\nψυχῇ ὑμῶν τί φάγητε [ἢ τί πίητε], μηδὲ τῷ σώματι ὑμῶν\n\nτί ἐνδύσησθε· οὐχὶ ἡ ψυχὴ πλεῖόν ἐστι τῆς τροφῆς καὶ τὸ σῶμα τοῦ ἐνδύματος; ",
            "25":"\n ἐμβλέψατε εἰς τὰ πετεινὰ τοῦ οὐρανοῦ \n\nὅτι οὐ σπείρουσιν οὐδὲ θερίζουσιν οὐδὲ συνάγουσιν\n\nεἰς ἀποθήκας, καὶ ὁ πατὴρ ὑμῶν ὁ οὐράνιος τρέφει αὐτά· οὐχ ὑμεῖς μᾶλλον διαφέρετε αὐτῶν; ",
            "26":"\n τίς δὲ ἐξ ὑμῶν μεριμνῶν \n\nδύναται προσθεῖναι ἐπὶ τὴν ἡλικίαν αὐτοῦ πῆχυν ἕνα; ",
            "27":"\n καὶ περὶ ἐνδύματος τί μεριμνᾶτε; καταμάθετε τὰ\n\nκρίνα τοῦ ἀγροῦ πῶς αὐξάνουσιν· οὐ κοπιῶσιν οὐδὲ νήθουσιν· ",
            "28":"\n λέγω δὲ ὑμῖν ὅτι οὐδὲ Σολομὼν ἐν πάσῃ τῇ δόξῃ\n\nαὐτοῦ περιεβάλετο ὡς ἓν τούτων. ",
            "29":"\n εἰ δὲ τὸν χόρτον τοῦ\n\nἀγροῦ σήμερον ὄντα καὶ αὔριον εἰς κλίβανον βαλλόμενον\n\nὁ θεὸς οὕτως ἀμφιέννυσιν, οὐ πολλῷ μᾶλλον ὑμᾶς, ὀλιγόπιστοι; ",
            "30":"\n μὴ οὖν μεριμνήσητε λέγοντες Τί φάγωμεν;\n \n ἤ Τί πίωμεν; ἤ Τί περιβαλώμεθα; ",
            "31":"\n πάντα γὰρ ταῦτα τὰ\n\nἔθνη ἐπιζητοῦσιν· οἶδεν γὰρ ὁ πατὴρ ὑμῶν ὁ οὐράνιος ὅτι\n\nχρῄζετε τούτων ἁπάντων. ",
            "32":"\n ζητεῖτε δὲ πρῶτον τὴν βασιλείαν\n\nκαὶ τὴν δικαιοσύνην αὐτοῦ, καὶ ταῦτα πάντα προστεθήσεται \n\nὑμῖν. ",
            "33":"\n μὴ οὖν μεριμνήσητε εἰς τὴν αὔριον, ἡ\n\nγὰρ αὔριον μεριμνήσει αὑτῆς· ἀρκετὸν τῇ ἡμέρᾳ ἡ κακία\n\nαὐτῆς."
        },
        "6":{
            "0":"\n \n Μὴ κρίνετε, ἵνα μὴ κριθῆτε· ",
            "1":"\n ἐν ᾧ γὰρ κρίματι κρίνετε κριθήσεσθε, καὶ ἐν ᾧ μέτρῳ μετρεῖτε μετρηθήσεται ὑμῖν. ",
            "2":"\n τί δὲ βλέπεις τὸ κάρφος τὸ ἐν τῷ ὀφθαλμῷ τοῦ ἀδελφοῦ\n\nσου, τὴν δὲ ἐν τῷ σῷ ὀφθαλμῷ δοκὸν οὐ κατανοεῖς; ",
            "3":"\n ἢ πῶς ἐρεῖς τῷ ἀδελφῷ σου Ἄφες ἐκβάλω τὸ κάρφος ἐκ τοῦ\n\nὀφθαλμοῦ σου, καὶ ἰδοὺ ἡ δοκὸς ἐν τῷ ὀφθαλμῷ σοῦ; ",
            "4":"\n ὑποκριτά, ἔκβαλε πρῶτον ἐκ τοῦ ὀφθαλμοῦ σοῦ τὴν δοκόν,\n\nκαὶ τότε διαβλέψεις ἐκβαλεῖν τὸ κάρφος ἐκ τοῦ ὀφθαλμοῦ\n\nτοῦ ἀδελφοῦ σου. ",
            "5":"\n Μὴ δῶτε τὸ ἅγιον τοῖς κυσίν, μηδὲ\n\nβάλητε τοὺς μαργαρίτας ὑμῶν ἔμπροσθεν τῶν χοίρων, μή\n\nποτε καταπατήσουσιν αὐτοὺς ἐν τοῖς ποσὶν αὐτῶν καὶ\n\nστραφέντες ῥήξωσιν ὑμᾶς. ",
            "6":"\n Αἰτεῖτε, καὶ δοθήσεται ὑμῖν· ζητεῖτε, καὶ εὑρήσετε· κρούετε, καὶ ἀνοιγήσεται ὑμῖν. ",
            "7":"\n πᾶς\n\nγὰρ ὁ αἰτῶν λαμβάνει καὶ ὁ ζητῶν εὑρίσκει καὶ τῷ\n\n\n\nκρούοντι ἀνοιγήσεται. ",
            "8":"\n ἢ τίς ἐξ ὑμῶν ἄνθρωπος, ὃν αἰτήσει ὁ υἱὸς αὐτοῦ ἄρτον—μὴ λίθον ἐπιδώσει αὐτῷ; ",
            "9":"\n ἢ καὶ ἰχθὺν αἰτήσει—μὴ ὄφιν ἐπιδώσει αὐτῷ; ",
            "10":"\n εἰ οὖν ὑμεῖς\n\nπονηροὶ ὄντες οἴδατε δόματα ἀγαθὰ διδόναι τοῖς τέκνοις\n\nὑμῶν, πόσῳ μᾶλλον ὁ πατὴρ ὑμῶν ὁ ἐν τοῖς οὐρανοῖς\n\nδώσει ἀγαθὰ τοῖς αἰτοῦσιν αὐτόν. ",
            "11":"\n Πάντα οὖν ὅσα ἐὰν\n\nθέλητε ἵνα ποιῶσιν ὑμῖν οἱ ἄνθρωποι, οὕτως καὶ ὑμεῖς\n\nποιεῖτε αὐτοῖς· οὗτος γάρ ἐστιν ὁ νόμος καὶ οἱ προφῆται. ",
            "12":"\n \n Εἰσέλθατε διὰ τῆς στενῆς πύλης· ὅτι πλατεῖα καὶ\n\nεὐρύχωρος ἡ ὁδὸς ἡ ἀπάγουσα εἰς τὴν ἀπώλειαν, καὶ πολλοί εἰσιν οἱ εἰσερχόμενοι διʼ αὐτῆς· ",
            "13":"\n ὅτι στενὴ ἡ πύλη\n\nκαὶ τεθλιμμένη ἡ ὁδὸς ἡ ἀπάγουσα εἰς τὴν ζωήν, καὶ\n \n ὀλίγοι εἰσὶν οἱ εὑρίσκοντες αὐτήν. ",
            "14":"\n Προσέχετε\n\nἀπὸ τῶν ψευδοπροφητῶν, οἵτινες ἔρχονται πρὸς ὑμᾶς ἐν\n\nἐνδύμασι προβάτων ἔσωθεν δέ εἰσιν λύκοι ἅρπαγες. ",
            "15":"\n ἀπὸ\n\nτῶν καρπῶν αὐτῶν ἐπιγνώσεσθε αὐτούς· μήτι συλλέγουσιν ἀπὸ ἀκανθῶν σταφυλὰς ἢ ἀπὸ τριβόλων σῦκα; ",
            "16":"\n οὕτω πᾶν\n\nδένδρον ἀγαθὸν καρποὺς καλοὺς ποιεῖ, τὸ δὲ σαπρὸν δένδρον καρποὺς πονηροὺς ποιεῖ· ",
            "17":"\n οὐ δύναται δένδρον ἀγαθὸν\n\nκαρποὺς πονηροὺς ἐνεγκεῖν, οὐδὲ δένδρον σαπρὸν καρποὺς\n\nκαλοὺς ποιεῖν, ",
            "18":"\n πᾶν δένδρον μὴ ποιοῦν καρπὸν καλὸν\n\nἐκκόπτεται καὶ εἰς πῦρ βάλλεται. ",
            "19":"\n ἄραγε ἀπὸ τῶν καρπῶν\n\nαὐτῶν ἐπιγνώσεσθε αὐτούς. ",
            "20":"\n Οὐ πᾶς ὁ λέγων μοι Κύριε\n\nκύριε εἰσελεύσεται εἰς τὴν βασιλείαν τῶν οὐρανῶν, ἀλλʼ ὁ\n\nποιῶν τὸ θέλημα τοῦ πατρός μου τοῦ ἐν τοῖς οὐρανοῖς. ",
            "21":"\n πολλοὶ ἐροῦσίν μοι ἐν ἐκείνῃ τῇ ἡμέρᾳ Κύριε κύριε, \n\nοὐ\n τῷ σῷ ὀνόματι ἐπροφητεύσαμεν, \n καὶ τῷ σῷ ὀνόματι \n\nδαιμόνια ἐξεβάλομεν, καὶ τῷ σῷ ὀνόματι δυνάμεις πολλὰς ἐποιήσαμεν; ",
            "22":"\n καὶ τότε ὁμολογήσω αὐτοῖς ὅτι Οὐδέποτε\n\nἔγνων ὑμᾶς·\n ἀποχωρεῖτε ἀπʼ ἐμοῦ οἱ ἐργαζόμενοι τὴν ἀνομίαν.",
            "23":"\n \n Πᾶς οὖν ὅστις ἀκούει μου τοὺς λόγους [τούτους] καὶ\n\nποιεῖ αὐτούς, ὁμοιωθήσεται ἀνδρὶ φρονίμῳ, ὅστις ᾠκοδόμησεν \n\nαὐτοῦ τὴν οἰκίαν ἐπὶ τὴν πέτραν. ",
            "24":"\n καὶ κατέβη ἡ\n\nβροχὴ καὶ ἦλθαν οἱ ποταμοὶ καὶ ἔπνευσαν οἱ ἄνεμοι καὶ\n\nπροσέπεσαν τῇ οἰκίᾳ ἐκείνῃ, καὶ οὐκ ἔπεσεν, τεθεμελίωτο\n\nγὰρ ἐπὶ τὴν πέτραν. ",
            "25":"\n Καὶ πᾶς ὁ ἀκούων μου τοὺς λόγους\n\nτούτους καὶ μὴ ποιῶν αὐτοὺς ὁμοιωθήσεται ἀνδρὶ μωρῷ,\n\nὅστις ᾠκοδόμησεν αὐτοῦ τὴν οἰκίαν ἐπὶ τὴν ἄμμον. ",
            "26":"\n καὶ\n\nκατέβη ἡ βροχὴ καὶ ἦλθαν οἱ ποταμοὶ καὶ ἔπνευσαν οἱ\n\nἄνεμοι καὶ προσέκοψαν τῇ οἰκίᾳ ἐκείνῃ, καὶ ἔπεσεν, καὶ ἦν\n\nἡ πτῶσις αὐτῆς μεγάλη. ",
            "27":"\n \n Καὶ ἐγένετο ὅτε ἐτέλεσεν ὁ Ἰησοῦς τοὺς λόγους τούτους, \n\nἐξεπλήσσοντο οἱ ὄχλοι ἐπὶ τῇ διδαχῇ αὐτοῦ· ",
            "28":"\n ἦν\n\nγὰρ διδάσκων αὐτοὺς ὡς ἐξουσίαν ἔχων καὶ οὐχ ὡς οἱ\n \n γραμματεῖς αὐτῶν."
        },
        "7":{
            "0":"\n \n Καταβάντος δὲ αὐτοῦ ἀπὸ τοῦ ὄρους ἠκολούθησαν αὐτῷ\n\nὄχλοι πολλοί. ",
            "1":"\n Καὶ ἰδοὺ λεπρὸς προσελθὼν προσεκύνει\n\nαὐτῷ λέγων Κύριε, ἐὰν θέλῃς δύνασαί με καθαρίσαι. ",
            "2":"\n καὶ\n\nἐκτείνας τὴν χεῖρα ἥψατο αὐτοῦ λέγων Θέλω, καθαρίσθητι· καὶ εὐθέως ἐκαθερίσθη αὐτοῦ ἡ λέπρα. ",
            "3":"\n καὶ λέγει αὐτῷ ὁ\n\nἸησοῦς Ὅρα μηδενὶ εἴπῃς, ἀλλὰ ὕπαγε σεαυτὸν\n δεῖξον τῷ ἱερεῖ, \n καὶ προσένεγκον τὸ δῶρον ὃ προσέταξεν Μωυσῆς\n\nεἰς μαρτύριον αὐτοῖς. ",
            "4":"\n Εἰσελθόντος δὲ αὐτοῦ εἰς\n\nΚαφαρναοὺμ προσῆλθεν αὐτῷ ἑκατόνταρχος παρακαλῶν\n\nαὐτὸν ",
            "5":"\n καὶ λέγων Κύριε, \n\nὁ παῖς μου βέβληται ἐν τῇ οἰκίᾳ\n\nπαραλυτικός, δεινῶς βασανιζόμενος. ",
            "6":"\n λέγει αὐτῷ Ἐγὼ ἐλθὼν\n\nθεραπεύσω αὐτόν. ",
            "7":"\n ἀποκριθεὶς δὲ ὁ ἑκατόνταρχος ἔφη\n\nΚύριε, οὐκ εἰμὶ ἱκανὸς ἵνα μου ὑπὸ τὴν στέγην εἰσέλθῃς· ἀλλὰ μόνον εἰπὲ λόγῳ, καὶ ἰαθήσεται ὁ παῖς μου· ",
            "8":"\n καὶ\n\nγὰρ ἐγὼ ἄνθρωπός εἰμι ὑπὸ ἐξουσίαν [τασσόμενος], ἔχων\n\nὑπʼ ἐμαυτὸν στρατιώτας, καὶ λέγω τούτῳ Πορεύθητι, καὶ\n\nπορεύεται, καὶ ἄλλῳ Ἔρχου, καὶ ἔρχεται, καὶ τῷ δούλῳ\n\nμου Ποίησον τοῦτο, καὶ ποιεῖ. ",
            "9":"\n ἀκούσας δὲ ὁ Ἰησοῦς\n\nἐθαύμασεν καὶ εἶπεν τοῖς ἀκολουθοῦσιν Ἀμὴν λέγω ὑμῖν,\n\nπαρʼ οὐδενὶ τοσαύτην πίστιν ἐν τῷ Ἰσραὴλ εὗρον. ",
            "10":"\n λέγω\n\nδὲ ὑμῖν ὅτι πολλοὶ\n ἀπὸ ἀνατολῶν καὶ δυσμῶν \n ἥξουσιν\n\n\n\n καὶ ἀνακλιθήσονται μετὰ Ἀβραὰμ καὶ Ἰσαὰκ καὶ Ἰακὼβ\n\n\n\nἐν τῇ βασιλείᾳ τῶν οὐρανῶν· ",
            "11":"\n οἱ δὲ υἱοὶ τῆς βασιλείας ἐκβληθήσονται\n\nεἰς τὸ σκότος τὸ ἐξώτερον· ἐκεῖ ἔσται ὁ\n\nκλαυθμὸς καὶ ὁ βρυγμὸς τῶν ὀδόντων. ",
            "12":"\n καὶ εἶπεν ὁ Ἰησοῦς\n\nτῷ ἑκατοντάρχῃ Ὕπαγε, ὡς ἐπίστευσας γενηθήτω σοι· καὶ\n\nἰάθη ὁ παῖς ἐν τῇ ὥρᾳ ἐκείνῃ. ",
            "13":"\n Καὶ ἐλθὼν ὁ\n\nἸησοῦς εἰς τὴν οἰκίαν Πέτρου εἶδεν τὴν πενθερὰν αὐτοῦ βεβλημένην καὶ πυρέσσουσαν· ",
            "14":"\n καὶ ἥψατο τῆς χειρὸς αὐτῆς,\n\nκαὶ ἀφῆκεν αὐτὴν ὁ πυρετός, καὶ ἠγέρθη, καὶ διηκόνει\n\nαὐτῷ. ",
            "15":"\n Ὀψίας δὲ γενομένης προσήνεγκαν αὐτῷ\n \n δαιμονιζομένους πολλούς· καὶ ἐξέβαλεν τὰ πνεύματα λόγῳ, καὶ πάντας τοὺς κακῶς ἔχοντας ἐθεράπευσεν· ",
            "16":"\n ὅπως πληρωθῇ \n\nτὸ ῥηθὲν διὰ Ἠσαίου τοῦ προφήτου λέγοντος\n Αὐτὸς τὰς ἀσθενείας ἡμῶν ἔλαβεν καὶ τὰς νόσους ἐβάστασεν.",
            "17":"\n \n Ἰδὼν δὲ ὁ Ἰησοῦς ὄχλον περὶ αὐτὸν ἐκέλευσεν ἀπελθεῖν \n\nεἰς τὸ πέραν. ",
            "18":"\n Καὶ προσελθὼν εἷς γραμματεὺς\n\nεἶπεν αὐτῷ Διδάσκαλε, ἀκολουθήσω σοι ὅπου ἐὰν ἀπέρχῃ. ",
            "19":"\n καὶ λέγει αὐτῷ ὁ Ἰησοῦς Αἱ ἀλώπεκες φωλεοὺς ἔχουσιν\n\nκαὶ τὰ πετεινὰ τοῦ οὐρανοῦ κατασκηνώσεις, ὁ δὲ υἱὸς τοῦ\n\nἀνθρώπου οὐκ ἔχει ποῦ τὴν κεφαλὴν κλίνῃ. ",
            "20":"\n Ἕτερος δὲ\n\nτῶν μαθητῶν εἶπεν αὐτῷ Κύριε, ἐπίτρεψόν μοι πρῶτον\n\nἀπελθεῖν καὶ θάψαι τὸν πατέρα μου. ",
            "21":"\n ὁ δὲ Ἰησοῦς λέγει\n\nαὐτῷ Ἀκολούθει μοι, καὶ ἄφες τοὺς νεκροὺς θάψαι τοὺς\n\nἑαυτῶν νεκρούς. ",
            "22":"\n Καὶ ἐμβάντι αὐτῷ εἰς πλοῖον\n\nἠκολούθησαν αὐτῷ οἱ μαθηταὶ αὐτοῦ. ",
            "23":"\n καὶ ἰδοὺ σεισμὸς\n\nμέγας ἐγένετο ἐν τῇ θαλάσσῃ, ὥστε τὸ πλοῖον καλύπτεσθαι \n\nὑπὸ τῶν κυμάτων· αὐτὸς δὲ ἐκάθευδεν. ",
            "24":"\n καὶ προσελθόντες \n\nἤγειραν αὐτὸν λέγοντες Κύριε, σῶσον, ἀπολλύμεθα. ",
            "25":"\n καὶ λέγει αὐτοῖς Τί δειλοί ἐστε, \n\nὀλιγόπιστοι; τότε\n\nἐγερθεὶς ἐπετίμησεν τοῖς ἀνέμοις καὶ τῇ θαλάσσῃ, καὶ\n\nἐγένετο γαλήνη μεγάλη. ",
            "26":"\n Οἱ δὲ ἄνθρωποι ἐθαύμασαν\n\nλέγοντες Ποταπός ἐστιν οὗτος ὅτι καὶ οἱ ἄνεμοι καὶ ἡ θάλασσα αὐτῷ ὑπακούουσιν; ",
            "27":"\n Καὶ ἐλθόντος αὐτοῦ \n\nεἰς τὸ πέραν εἰς τὴν χώραν τῶν Γαδαρηνῶν ὑπήντησαν \n\nαὐτῷ δύο δαιμονιζόμενοι ἐκ τῶν μνημείων ἐξερχόμενοι, χαλεποὶ \n\nλίαν ὥστε μὴ ἰσχύειν τινὰ παρελθεῖν διὰ τῆς ὁδοῦ\n\nἐκείνης. ",
            "28":"\n καὶ ἰδοὺ ἔκραξαν λέγοντες Τί ἡμῖν καὶ σοί, υἱὲ τοῦ θεοῦ; ἦλθες ὧδε πρὸ καιροῦ βασανίσαι ἡμᾶς; ",
            "29":"\n Ἦν\n\nδὲ μακρὰν ἀπʼ αὐτῶν ἀγέλη χοίρων πολλῶν βοσκομένη. ",
            "30":"\n οἱ δὲ δαίμονες παρεκάλουν αὐτὸν λέγοντες Εἰ ἐκβάλλεις\n\nἡμᾶς, ἀπόστειλον ἡμᾶς εἰς τὴν ἀγέλην τῶν χοίρων. ",
            "31":"\n καὶ εἶπεν αὐτοῖς Ὑπάγετε. οἱ δὲ ἐξελθόντες ἀπῆλθαν εἰς\n\nτοὺς χοίρους· καὶ ἰδοὺ ὥρμησεν πᾶσα ἡ ἀγέλη κατὰ τοῦ\n \n κρημνοῦ εἰς τὴν θάλασσαν, καὶ ἀπέθανον ἐν τοῖς ὕδασιν. ",
            "32":"\n Οἱ δὲ βόσκοντες ἔφυγον, καὶ ἀπελθόντες εἰς τὴν πόλιν\n\nἀπήγγειλαν πάντα καὶ τὰ τῶν δαιμονιζομένων. ",
            "33":"\n καὶ ἰδοὺ\n\n\n\n πᾶσα ἡ πόλις ἐξῆλθεν εἰς ὑπάντησιν τῷ Ἰησοῦ, καὶ ἰδόντες \n\nαὐτὸν παρεκάλεσαν ὅπως μεταβῇ ἀπὸ τῶν ὁρίων αὐτῶν."
        },
        "8":{
            "0":"\n Καὶ ἐμβὰς εἰς πλοῖον διεπέρασεν, καὶ ἦλθεν\n\nεἰς τὴν ἰδίαν πόλιν. ",
            "1":"\n Καὶ ἰδοὺ προσέφερον αὐτῷ παραλυτικὸν\n\nἐπὶ κλίνης βεβλημένον. καὶ ἰδὼν ὁ Ἰησοῦς τὴν πίστιν\n\nαὐτῶν εἶπεν τῷ παραλυτικῷ Θάρσει, τέκνον· ἀφίενταί\n\nσου αἱ ἁμαρτίαι. ",
            "2":"\n Καὶ ἰδού τινες τῶν γραμματέων εἶπαν\n\n\n\nἐν ἑαυτοῖς Οὗτος βλασφημεῖ. ",
            "3":"\n καὶ εἰδὼς ὁ Ἰησοῦς τὰς\n\nἐνθυμήσεις αὐτῶν εἶπεν Ἵνα τί ἐνθυμεῖσθε πονηρὰ ἐν ταῖς\n\nκαρδίαις ὑμῶν; ",
            "4":"\n τί γάρ ἐστιν εὐκοπώτερον, \n\nεἰπεῖν Ἀφίενταί\n\nσου αἱ ἁμαρτίαι, \n\nἢ εἰπεῖν Ἔγειρε καὶ περιπάτει; ",
            "5":"\n ἵνα\n\nδὲ εἰδῆτε ὅτι ἐξουσίαν ἔχει ὁ υἱὸς τοῦ ἀνθρώπου ἐπὶ τῆς\n\n\n\n γῆς ἀφιέναι ἁμαρτίας— τότε λέγει τῷ παραλυτικῷ Ἔγειρε\n\nἆρόν σου τὴν κλίνην καὶ ὕπαγε εἰς τὸν οἶκόν σου. ",
            "6":"\n καὶ ἐγερθεὶς ἀπῆλθεν εἰς τὸν οἶκον αὐτοῦ. ",
            "7":"\n Ἰδόντες δὲ οἱ\n\nὄχλοι ἐφοβήθησαν καὶ ἐδόξασαν τὸν θεὸν τὸν δόντα ἐξουσίαν \n\nτοιαύτην τοῖς ἀνθρώποις. ",
            "8":"\n \n Καὶ παράγων ὁ Ἰησοῦς ἐκεῖθεν εἶδεν ἄνθρωπον καθήμενον\n\nἐπὶ τὸ τελώνιον, Μαθθαῖον λεγόμενον, καὶ λέγει αὐτῷ Ἀκολούθει \n\nμοι· καὶ ἀναστὰς ἠκολούθησεν αὐτῷ. ",
            "9":"\n Καὶ\n\nἐγένετο αὐτοῦ ἀνακειμένου ἐν τῇ οἰκίᾳ, καὶ ἰδοὺ πολλοὶ\n\nτελῶναι καὶ ἁμαρτωλοὶ ἐλθόντες συνανέκειντο τῷ Ἰησοῦ\n\nκαὶ τοῖς μαθηταῖς αὐτοῦ. ",
            "10":"\n καὶ ἰδόντες οἱ Φαρισαῖοι ἔλεγον\n\nτοῖς μαθηταῖς αὐτοῦ Διὰ τί μετὰ τῶν τελωνῶν καὶ ἁμαρτωλῶν ἐσθίει ὁ διδάσκαλος ὑμῶν; ",
            "11":"\n ὁ δὲ ἀκούσας εἶπεν\n\nΟὐ χρείαν ἔχουσιν οἱ ἰσχύοντες ἰατροῦ ἀλλὰ οἱ κακῶς ἔχοντες. ",
            "12":"\n πορευθέντες δὲ μάθετε τί ἐστιν\n Ἔλεος θέλω καὶ οὐ θυσίαν· \n οὐ γὰρ ἦλθον καλέσαι δικαίους ἀλλὰ ἁμαρτωλούς. ",
            "13":"\n Τότε προσέρχονται αὐτῷ οἱ μαθηταὶ Ἰωάνου\n\nλέγοντες Διὰ τί ἡμεῖς καὶ οἱ Φαρισαῖοι νηστεύομεν,\n \n οἱ δὲ μαθηταὶ σοῦ οὐ νηστεύουσιν; ",
            "14":"\n καὶ εἶπεν αὐτοῖς\n\nὁ Ἰησοῦς Μὴ δύνανται οἱ υἱοὶ τοῦ νυμφῶνος πενθεῖν \n\nἐφʼ ὅσον μετʼ αὐτῶν ἐστὶν ὁ νυμφίος; ἐλεύσονται δὲ\n\nἡμέραι ὅταν ἀπαρθῇ ἀπʼ αὐτῶν ὁ νυμφίος, καὶ τότε νηστεύσουσιν. ",
            "15":"\n οὐδεὶς δὲ ἐπιβάλλει ἐπίβλημα ῥάκους ἀγνάφου \n\nἐπὶ ἱματίῳ παλαιῷ· αἴρει γὰρ τὸ πλήρωμα αὐτοῦ ἀπὸ\n\nτοῦ ἱματίου, καὶ χεῖρον σχίσμα γίνεται. ",
            "16":"\n οὐδὲ βάλλουσιν\n\nοἶνον νέον εἰς ἀσκοὺς παλαιούς· εἰ δὲ μήγε, ῥήγνυνται οἱ\n\nἀσκοί, καὶ ὁ οἶνος ἐκχεῖται καὶ οἱ ἀσκοὶ ἀπόλλυνται·\n\nἀλλὰ βάλλουσιν οἶνον νέον εἰς ἀσκοὺς καινούς, καὶ ἀμφότεροι \n\nσυντηροῦνται. ",
            "17":"\n \n Ταῦτα αὐτοῦ λαλοῦντος αὐτοῖς ἰδοὺ ἄρχων [εἷς] προσελθὼν \n\nπροσεκύνει αὐτῷ λέγων ὅτι Ἡ θυγάτηρ μου ἄρτι ἐτελεύτησεν· \n\nἀλλὰ ἐλθὼν ἐπίθες τὴν χεῖρά σου ἐπʼ αὐτήν, καὶ\n\nζήσεται. ",
            "18":"\n καὶ ἐγερθεὶς ὁ Ἰησοῦς ἠκολούθει αὐτῷ καὶ οἱ \n\nμαθηταὶ αὐτοῦ. ",
            "19":"\n Καὶ ἰδοὺ γυνὴ αἱμορροοῦσα δώδεκα ἔτη\n\nπροσελθοῦσα ὄπισθεν ἥψατο τοῦ κρασπέδου τοῦ ἱματίου\n\n\n\nαὐτοῦ· ",
            "20":"\n ἔλεγεν γὰρ ἐν ἑαυτῇ Ἐὰν μόνον ἅψωμαι τοῦ ἱματίου \n\nαὐτοῦ σωθήσομαι. ",
            "21":"\n ὁ δὲ Ἰησοῦς στραφεὶς καὶ ἰδὼν\n\nαὐτὴν εἶπεν Θάρσει, θύγατερ· ἡ πίστις σου σέσωκέν\n\nσε. \n\nκαὶ ἐσώθη ἡ γυνὴ ἀπὸ τῆς ὥρας ἐκείνης. ",
            "22":"\n Καὶ ἐλθὼν ὁ\n\nἸησοῦς εἰς τὴν οἰκίαν τοῦ ἄρχοντος καὶ ἰδὼν τοὺς αὐλητὰς\n\nκαὶ τὸν ὄχλον θορυβούμενον ",
            "23":"\n ἔλεγεν Ἀναχωρεῖτε,\n\nοὐ γὰρ\n\nἀπέθανεν τὸ κοράσιον ἀλλὰ καθεύδει· καὶ κατεγέλων αὐτοῦ. ",
            "24":"\n ὅτε δὲ ἐξεβλήθη ὁ ὄχλος, εἰσελθὼν ἐκράτησεν τῆς χειρὸς\n\nαὐτῆς, καὶ ἠγέρθη τὸ κοράσιον. ",
            "25":"\n Καὶ ἐξῆλθεν ἡ φήμη αὕτη \n\nεἰς ὅλην τὴν γῆν ἐκείνην. ",
            "26":"\n Καὶ παράγοντι\n\nἐκεῖθεν τῷ Ἰησοῦ ἠκολούθησαν δύο τυφλοὶ κράζοντες \n\nκαὶ λέγοντες Ἐλέησον ἡμᾶς, υἱὲ Δαυείδ. ",
            "27":"\n ἐλθόντι δὲ \n\nεἰς τὴν οἰκίαν προσῆλθαν αὐτῷ οἱ τυφλοί, καὶ λέγει αὐτοῖς\n\nὁ Ἰησοῦς Πιστεύετε ὅτι δύναμαι τοῦτο ποιῆσαι; λέγουσιν \n\nαὐτῷ Ναί, κύριε. ",
            "28":"\n τότε ἥψατο τῶν ὀφθαλμῶν αὐτῶν λέγων\n\nΚατὰ τὴν πίστιν ὑμῶν γενηθήτω ὑμῖν. ",
            "29":"\n καὶ ἠνεῴχθησαν\n \n αὐτῶν οἱ ὀφθαλμοί. Καὶ ἐνεβριμήθη αὐτοῖς ὁ Ἰησοῦς λέγων Ὁρᾶτε μηδεὶς γινωσκέτω· ",
            "30":"\n οἱ δὲ ἐξελθόντες διεφήμισαν\n\nαὐτὸν ἐν ὅλῃ τῇ γῇ ἐκείνῃ. ",
            "31":"\n Αὐτῶν δὲ ἐξερχομένων ἰδοὺ προσήνεγκαν αὐτῷ κωφὸν δαιμονιζόμενον· ",
            "32":"\n καὶ\n\nἐκβληθέντος τοῦ δαιμονίου ἐλάλησεν ὁ κωφός. καὶ ἐθαύμασαν \n\nοἱ ὄχλοι λέγοντες Οὐδέποτε ἐφάνη οὕτως ἐν τῷ\n\nἸσραήλ. ",
            "33":"\n [οἱ δὲ Φαρισαῖοι ἔλεγον Ἐν τῷ ἄρχοντι τῶν\n\nδαιμονίων ἐκβάλλει τὰ δαιμόνια.] ",
            "34":"\n \n Καὶ περιῆγεν ὁ Ἰησοῦς τὰς πόλεις πάσας καὶ τὰς κώμας,\n\nδιδάσκων ἐν ταῖς συναγωγαῖς αὐτῶν καὶ κηρύσσων τὸ εὐαγγέλιον \n\nτῆς βασιλείας καὶ θεραπεύων πᾶσαν νόσον καὶ\n\nπᾶσαν μαλακίαν. ",
            "35":"\n Ἰδὼν δὲ τοὺς ὄχλους ἐσπλαγχνίσθη\n\nπερὶ αὐτῶν ὅτι ἦσαν ἐσκυλμένοι καὶ ἐριμμένοι\n ὡσεὶ πρόβατα μὴ ἔχοντα ποιμένα. ",
            "36":"\n τότε λέγει τοῖς\n\nμαθηταῖς αὐτοῦ Ὁ μὲν θερισμὸς πολύς, οἱ δὲ ἐργάται ὀλίγοι· ",
            "37":"\n δεήθητε οὖν τοῦ κυρίου τοῦ θερισμοῦ ὅπως ἐκβάλῃ ἐργάτας\n\nεἰς τὸν θερισμὸν αὐτοῦ."
        },
        "9":{
            "0":"\n Καὶ προσκαλεσάμενος τοὺς\n\nδώδεκα μαθητὰς αὐτοῦ ἔδωκεν αὐτοῖς ἐξουσίαν πνευμάτων\n\nἀκαθάρτων ὥστε ἐκβάλλειν αὐτὰ καὶ θεραπεύειν πᾶσαν νόσον \n\nκαὶ πᾶσαν μαλακίαν. ",
            "1":"\n Τῶν δὲ δώδεκα ἀποστόλων\n\nτὰ ὀνόματά ἐστιν ταῦτα· πρῶτος Σίμων ὁ λεγόμενος\n\nΠέτρος καὶ Ἀνδρέας ὁ ἀδελφὸς αὐτοῦ καὶ Ἰάκωβος ὁ\n\nτοῦ Ζεβεδαίου καὶ Ἰωάνης ὁ ἀδελφὸς αὐτοῦ, ",
            "2":"\n Φίλιππος\n\n καὶ Βαρθολομαῖος, Θωμᾶς καὶ Μαθθαῖος ὁ τελώνης, \n\nἸάκωβος ὁ τοῦ Ἁλφαίου καὶ Θαδδαῖος, ",
            "3":"\n Σίμων ὁ Καναναῖος καὶ\n\nἸούδας ὁ Ἰσκαριώτης ὁ καὶ παραδοὺς αὐτόν. ",
            "4":"\n Τούτους\n\nτοὺς δώδεκα ἀπέστειλεν ὁ Ἰησοῦς παραγγείλας αὐτοῖς\n\nλέγων\n \n Εἰς ὁδὸν ἐθνῶν μὴ ἀπέλθητε, καὶ εἰς πόλιν Σαμαρειτῶν\n\nμὴ εἰσέλθητε· ",
            "5":"\n πορεύεσθε δὲ μᾶλλον πρὸς\n τὰ πρόβατα τὰ ἀπολωλότα οἴκου Ἰσραήλ. ",
            "6":"\n πορευόμενοι δὲ κηρύσσετε λέγοντες\n\nὅτι Ἤγγικεν ἡ βασιλεία τῶν οὐρανῶν. ",
            "7":"\n ἀσθενοῦντας\n \n θεραπεύετε, νεκροὺς ἐγείρετε, λεπροὺς καθαρίζετε, δαιμόνια\n\nἐκβάλλετε· δωρεὰν ἐλάβετε, δωρεὰν δότε. ",
            "8":"\n Μὴ κτήσησθε\n\nχρυσὸν μηδὲ ἄργυρον μηδὲ χαλκὸν εἰς τὰς ζώνας ὑμῶν, ",
            "9":"\n μὴ πήραν εἰς ὁδὸν μηδὲ δύο χιτῶνας μηδὲ ὑποδήματα\n\nμηδὲ ῥάβδον· ἄξιος γὰρ ὁ ἐργάτης τῆς τροφῆς αὐτοῦ. ",
            "10":"\n εἰς\n\nἣν δʼ ἂν πόλιν ἢ κώμην εἰσέλθητε, ἐξετάσατε τίς ἐν αὐτῇ\n\nἄξιός ἐστιν· κἀκεῖ μείνατε ἕως ἂν ἐξέλθητε. ",
            "11":"\n εἰσερχόμενοι δὲ εἰς τὴν οἰκίαν ἀσπάσασθε αὐτήν· ",
            "12":"\n καὶ ἐὰν μὲν ᾖ ἡ οἰκία\n\nἀξία, ἐλθάτω ἡ εἰρήνη ὑμῶν ἐπʼ αὐτήν· ἐὰν δὲ μὴ ᾖ ἀξία, ἡ\n\nεἰρήνη ὑμῶν ἐφʼ ὑμᾶς ἐπιστραφήτω. ",
            "13":"\n καὶ ὃς ἂν μὴ \n\nδέξηται ὑμᾶς μηδὲ ἀκούσῃ τοὺς λόγους ὑμῶν, ἐξερχόμενοι\n\nἔξω τῆς οἰκίας ἢ τῆς πόλεως ἐκείνης ἐκτινάξατε τὸν κονιορτὸν \n\n\n\nτῶν ποδῶν ὑμῶν. ",
            "14":"\n ἀμὴν λέγω ὑμῖν, ἀνεκτότερον \n\nἔσται γῇ Σοδόμων καὶ Γομόρρων ἐν ἡμέρᾳ κρίσεως ἢ τῇ\n\nπόλει ἐκείνῃ. ",
            "15":"\n Ἰδοὺ ἐγὼ ἀποστέλλω ὑμᾶς ὡς\n\nπρόβατα ἐν μέσῳ λύκων· γίνεσθε οὖν φρόνιμοι ὡς οἱ ὄφεις \n\nκαὶ ἀκέραιοι ὡς αἱ περιστεραί. ",
            "16":"\n προσέχετε δὲ ἀπὸ τῶν ἀνθρώπων· \n\nπαραδώσουσιν γὰρ ὑμᾶς εἰς συνέδρια, καὶ ἐν ταῖς\n\nσυναγωγαῖς αὐτῶν μαστιγώσουσιν ὑμᾶς· ",
            "17":"\n καὶ ἐπὶ ἡγεμόνας\n\nδὲ καὶ βασιλεῖς ἀχθήσεσθε ἕνεκεν ἐμοῦ εἰς μαρτύριον αὐτοῖς \n\nκαὶ τοῖς ἔθνεσιν. ",
            "18":"\n ὅταν δὲ παραδῶσιν ὑμᾶς, μὴ μεριμνήσητε \n\nπῶς ἢ τί λαλήσητε· δοθήσεται γὰρ ὑμῖν ἐν ἐκείνῃ\n\nτῇ ὥρᾳ τί λαλήσητε· ",
            "19":"\n οὐ γὰρ ὑμεῖς ἐστὲ οἱ λαλοῦντες\n\nἀλλὰ τὸ πνεῦμα τοῦ πατρὸς ὑμῶν τὸ λαλοῦν ἐν ὑμῖν. ",
            "20":"\n παραδώσει δὲ ἀδελφὸς ἀδελφὸν εἰς θάνατον καὶ πατὴρ τέκνον, \n\nκαὶ ἐπαναστήσονται τέκνα ἐπὶ γονεῖς καὶ θανατώσουσιν \n\nαὐτούς. ",
            "21":"\n καὶ ἔσεσθε μισούμενοι ὑπὸ πάντων διὰ τὸ\n\nὄνομά μου· ὁ δὲ ὑπομείνας εἰς τέλος οὗτος σωθήσεται. ",
            "22":"\n ὅταν δὲ διώκωσιν ὑμᾶς ἐν τῇ πόλει ταύτῃ, φεύγετε εἰς τὴν\n\nἑτέραν· ἀμὴν γὰρ λέγω ὑμῖν, οὐ μὴ τελέσητε τὰς πόλεις \n\n[τοῦ] Ἰσραὴλ ἕως ἔλθῃ ὁ υἱὸς τοῦ ἀνθρώπου. ",
            "23":"\n Οὐκ ἔστιν\n\nμαθητὴς ὑπὲρ τὸν διδάσκαλον οὐδὲ δοῦλος ὑπὲρ τὸν κύριον\n\nαὐτοῦ. ",
            "24":"\n ἀρκετὸν τῷ μαθητῇ ἵνα γένηται ὡς ὁ διδάσκαλος\n \n αὐτοῦ, καὶ ὁ δοῦλος ὡς ὁ κύριος αὐτοῦ. εἰ τὸν οἰκοδεσπότην \n\nΒεεζεβοὺλ ἐπεκάλεσαν, πόσῳ μᾶλλον τοὺς οἰκιακοὺς\n\nαὐτοῦ. ",
            "25":"\n μὴ οὖν φοβηθῆτε αὐτούς· οὐδὲν γάρ ἐστιν κεκαλυμμένον\n\nὃ οὐκ ἀποκαλυφθήσεται, καὶ κρυπτὸν ὃ οὐ γνωσθήσεται. ",
            "26":"\n ὃ λέγω ὑμῖν ἐν τῇ σκοτίᾳ, \n\nεἴπατε ἐν τῷ φωτί· καὶ ὃ εἰς τὸ οὖς ἀκούετε, κηρύξατε ἐπὶ τῶν δωμάτων. ",
            "27":"\n καὶ μὴ φοβηθῆτε ἀπὸ τῶν ἀποκτεινόντων τὸ σῶμα τὴν δὲ\n\nψυχὴν μὴ δυναμένων ἀποκτεῖναι· φοβεῖσθε δὲ μᾶλλον τὸν\n\nδυνάμενον καὶ ψυχὴν καὶ σῶμα ἀπολέσαι ἐν γεέννῃ. ",
            "28":"\n οὐχὶ\n\nδύο στρουθία ἀσσαρίου πωλεῖται; καὶ ἓν ἐξ αὐτῶν οὐ πεσεῖται \n\nἐπὶ τὴν γῆν ἄνευ τοῦ πατρὸς ὑμῶν. ",
            "29":"\n ὑμῶν δὲ καὶ\n\nαἱ τρίχες τῆς κεφαλῆς πᾶσαι ἠριθμημέναι εἰσίν. ",
            "30":"\n μὴ οὖν\n\nφοβεῖσθε· πολλῶν στρουθίων διαφέρετε ὑμεῖς. ",
            "31":"\n Πᾶς οὖν\n\nὅστις ὁμολογήσει ἐν ἐμοὶ ἔμπροσθεν τῶν ἀνθρώπων, ὁμολογήσω \n\nκἀγὼ ἐν αὐτῷ ἔμπροσθεν τοῦ πατρός μου τοῦ ἐν\n\n\n\nτοῖς οὐρανοῖς· ",
            "32":"\n ὅστις δὲ ἀρνήσηταί με ἔμπροσθεν τῶν ἀνθρώπων,\n\nἀρνήσομαι κἀγὼ αὐτὸν ἔμπροσθεν τοῦ πατρός μου\n\nτοῦ ἐν τοῖς οὐρανοῖς. ",
            "33":"\n Μὴ νομίσητε ὅτι ἦλθον\n\nβαλεῖν εἰρήνην ἐπὶ τὴν γῆν· οὐκ ἦλθον βαλεῖν εἰρήνην\n\nἀλλὰ μάχαιραν. ",
            "34":"\n ἦλθον γὰρ διχάσαι ἄνθρωπον\n \n κατὰ τοῦ\n\nπατρὸς αὐτοῦ καὶ θυγατέρα κατὰ τῆς μητρὸς αὐτῆς\n\nκαὶ νύμφην κατὰ τῆς πενθερᾶς αὐτῆς, ",
            "35":"\n καὶ ἐχθροὶ τοῦ ἀνθρώπου οἱ οἰκιακοὶ αὐτοῦ.\n ",
            "36":"\n Ὁ φιλῶν πατέρα ἢ μητέρα\n\nὑπὲρ ἐμὲ οὐκ ἔστιν μου ἄξιος· καὶ ὁ φιλῶν υἱὸν ἢ\n\nθυγατέρα ὑπὲρ ἐμὲ οὐκ ἔστιν μου ἄξιος· ",
            "37":"\n καὶ ὃς οὐ λαμβάνει\n\nτὸν σταυρὸν αὐτοῦ καὶ ἀκολουθεῖ ὀπίσω μου, οὐκ ἔστιν \n\nμου ἄξιος. ",
            "38":"\n ὁ εὑρὼν τὴν ψυχὴν αὐτοῦ ἀπολέσει αὐτήν,\n\nκαὶ ὁ ἀπολέσας τὴν ψυχὴν αὐτοῦ ἕνεκεν ἐμοῦ εὑρήσει αὐτήν. ",
            "39":"\n Ὁ δεχόμενος ὑμᾶς ἐμὲ δέχεται, καὶ ὁ ἐμὲ\n\nδεχόμενος δέχεται τὸν ἀποστείλαντά με. ",
            "40":"\n ὁ δεχόμενος προφήτην\n\nεἰς ὄνομα προφήτου μισθὸν προφήτου λήμψεται, καὶ\n\nὁ δεχόμενος δίκαιον εἰς ὄνομα δικαίου μισθὸν δικαίου λήμψεται. ",
            "41":"\n καὶ ὃς ἂν ποτίσῃ ἕνα τῶν μικρῶν τούτων ποτήριον\n \n ψυχροῦ μόνον εἰς ὄνομα μαθητοῦ, ἀμὴν λέγω ὑμῖν, οὐ μὴ\n\n\n\nἀπολέσῃ τὸν μισθὸν αὐτοῦ."
        },
        "10":{
            "0":"\n \n Καὶ ἐγένετο ὅτε ἐτέλεσεν ὁ Ἰησοῦς διατάσσων τοῖς δώδεκα \n\nμαθηταῖς αὐτοῦ, μετέβη ἐκεῖθεν τοῦ διδάσκειν καὶ\n\nκηρύσσειν ἐν ταῖς πόλεσιν αὐτῶν. ",
            "1":"\n \n Ὁ δὲ Ἰωάνης ἀκούσας ἐν τῷ δεσμωτηρίῳ τὰ ἔργα τοῦ\n\nχριστοῦ πέμψας διὰ τῶν μαθητῶν αὐτοῦ ",
            "2":"\n εἶπεν αὐτῷ Σὺ\n\nεἶ ὁ ἐρχόμενος ἢ ἕτερον προσδοκῶμεν; ",
            "3":"\n καὶ ἀποκριθεὶς ὁ\n\nἸησοῦς εἶπεν αὐτοῖς Πορευθέντες ἀπαγγείλατε Ἰωάνει ἃ\n\nἀκούετε καὶ βλέπετε· ",
            "4":"\n τυφλοὶ ἀναβλέπουσιν \n καὶ χωλοὶ \n\nπεριπατοῦσιν, λεπροὶ καθαρίζονται καὶ κωφοὶ ἀκούουσιν,\n\nκαὶ νεκροὶ ἐγείρονται καὶ\n πτωχοὶ εὐαγγελίζονται· ",
            "5":"\n καὶ μακάριός \n\nἐστιν ὃς ἂν μὴ σκανδαλισθῇ ἐν ἐμοί. ",
            "6":"\n Τούτων δὲ πορευομένων ἤρξατο ὁ Ἰησοῦς λέγειν τοῖς ὄχλοις\n\nπερὶ Ἰωάνου Τί ἐξήλθατε εἰς τὴν ἔρημον θεάσασθαι; κάλαμον \n\nὑπὸ ἀνέμου σαλευόμενον; ",
            "7":"\n ἀλλὰ τί ἐξήλθατε ἰδεῖν;\n\nἄνθρωπον ἐν μαλακοῖς ἠμφιεσμένον; ἰδοὺ οἱ τὰ μαλακὰ\n\nφοροῦντες ἐν τοῖς οἴκοις τῶν βασιλέων. ",
            "8":"\n ἀλλὰ τί ἐξήλθατε; \n\nπροφήτην ἰδεῖν; ναί, λέγω ὑμῖν, καὶ περισσότερον\n\nπροφήτου. ",
            "9":"\n οὗτός ἐστιν περὶ οὗ γέγραπται\n \n Ἰδοὺ ἐγὼ ἀποστέλλω τὸν ἄγγελόν μου πρὸ προσώπου σου, \n ὃς κατασκευάσει τὴν ὁδόν σου ἔμπροσθέν σου. \n ",
            "10":"\n \n ἀμὴν λέγω ὑμῖν, οὐκ ἐγήγερται ἐν γεννητοῖς γυναικῶν μείζων \n\nἸωάνου τοῦ βαπτιστοῦ· ὁ δὲ μικρότερος ἐν τῇ βασιλείᾳ \n\nτῶν οὐρανῶν μείζων αὐτοῦ ἐστίν. ",
            "11":"\n ἀπὸ δὲ τῶν ἡμερῶν\n\nἸωάνου τοῦ βαπτιστοῦ ἕως ἄρτι ἡ βασιλεία τῶν οὐρανῶν\n\nβιάζεται, καὶ βιασταὶ ἁρπάζουσιν αὐτήν. ",
            "12":"\n πάντες γὰρ οἱ προφῆται καὶ ὁ νόμος ἕως Ἰωάνου ἐπροφήτευσαν· ",
            "13":"\n καὶ εἰ\n\nθέλετε δέξασθαι, αὐτός ἐστιν Ἠλείας ὁ μέλλων ἔρχεσθαι. ",
            "14":"\n Ὁ\n\nἔχων ὦτα ἀκουέτω. ",
            "15":"\n Τίνι δὲ ὁμοιώσω τὴν γενεὰν ταύτην;\n \n ὁμοία ἐστὶν παιδίοις καθημένοις ἐν ταῖς ἀγοραῖς ὓ προσφωνοῦντα \n\nτοῖς ἑτέροις ",
            "16":"\n λέγουσιν\n \n Ηὐλήσαμεν ὑμῖν καὶ οὐκ ὠρχήσασθε· \n ἐθρηνήσαμεν καὶ οὐκ ἐκόψασθε· \n ",
            "17":"\n ἦλθεν γὰρ Ἰωάνης μήτε ἐσθίων μήτε πίνων, καὶ λέγουσιν\n\nΔαιμόνιον ἔχει· ",
            "18":"\n ἦλθεν ὁ υἱὸς τοῦ ἀνθρώπου ἐσθίων καὶ\n\nπίνων, καὶ λέγουσιν Ἰδοὺ ἄνθρωπος φάγος καὶ οἰνοπότης,\n\nτελωνῶν φίλος καὶ ἁμαρτωλῶν. καὶ ἐδικαιώθη ἡ σοφία ἀπὸ\n\n\n\nτῶν ἔργων αὐτῆς. ",
            "19":"\n Τότε ἤρξατο ὀνειδίζειν τὰς πόλεις ἐν αἷς ἐγένοντο αἱ πλεῖσται δυνάμεις αὐτοῦ, ὅτι οὐ\n\nμετενόησαν· ",
            "20":"\n Οὐαί σοι, \n\n Χοραζείν· οὐαί σοι, Βηθσαιδάν· ὅτι εἰ ἐν Τύρῳ καὶ Σιδῶνι ἐγένοντο αἱ δυνάμεις αἱ γενόμεναι \n\nἐν ὑμῖν, πάλαι ἂν ἐν σάκκῳ καὶ σποδῷ μετενόησαν. ",
            "21":"\n πλὴν λέγω ὑμῖν, Τύρῳ καὶ Σιδῶνι ἀνεκτότερον ἔσται ἐν\n\nἡμέρᾳ κρίσεως ἢ ὑμῖν. ",
            "22":"\n Καὶ σύ, Καφαρναούμ, μὴ\n ἕως οὐρανοῦ ὑψωθήσῃ; ἕως ᾄδου καταβήσῃ. \n ὅτι εἰ ἐν Σοδόμοις \n\nἐγενήθησαν αἱ δυνάμεις αἱ γενόμεναι ἐν σοί, ἔμεινεν\n\nἂν μέχρι τῆς σήμερον. ",
            "23":"\n πλὴν λέγω ὑμῖν ὅτι γῇ Σοδόμων\n\nἀνεκτότερον ἔσται ἐν ἡμέρᾳ κρίσεως ἢ σοί. ",
            "24":"\n \n Ἐν ἐκείνῳ τῷ καιρῷ ἀποκριθεὶς ὁ Ἰησοῦς εἶπεν Ἐξομολογοῦμαί\n\nσοι, πάτερ κύριε τοῦ οὐρανοῦ καὶ τῆς γῆς, ὅτι\n\nἔκρυψας ταῦτα ἀπὸ σοφῶν καὶ συνετῶν, καὶ ἀπεκάλυψας\n\nαὐτὰ νηπίοις· ",
            "25":"\n ναί, \n\nὁ πατήρ, ὅτι οὕτως εὐδοκία ἐγένετο ἔμπροσθέν\n\nσου. ",
            "26":"\n Πάντα μοι παρεδόθη ὑπὸ τοῦ πατρός μου,\n\nκαὶ οὐδεὶς ἐπιγινώσκει τὸν υἱὸν εἰ μὴ ὁ πατήρ, οὐδὲ τὸν\n\nπατέρα τις ἐπιγινώσκει εἰ μὴ ὁ υἱὸς καὶ ᾧ ἐὰν βούληται ὁ\n\nυἱὸς ἀποκαλύψαι. ",
            "27":"\n Δεῦτε πρός με πάντες οἱ κοπιῶντες καὶ\n\nπεφορτισμένοι, κἀγὼ ἀναπαύσω ὑμᾶς. ",
            "28":"\n ἄρατε τὸν ζυγόν μου\n\nἐφʼ ὑμᾶς καὶ μάθετε ἀπʼ ἐμοῦ, ὅτι πραΰς εἰμι καὶ ταπεινὸς\n\n τῇ καρδίᾳ, καὶ\n εὑρήσετε ἀνάπαυσιν ταῖς ψυχαῖς ὑμῶν· ",
            "29":"\n ὁ γὰρ ζυγός μου χρηστὸς καὶ τὸ φορτίον μου ἐλαφρόν ἐστιν. "
        },
        "11":{
            "0":"\n \n Ἐν ἐκείνῳ τῷ καιρῷ ἐπορεύθη ὁ Ἰησοῦς τοῖς σάββασιν\n\nδιὰ τῶν σπορίμων· οἱ δὲ μαθηταὶ αὐτοῦ ἐπείνασαν, καὶ\n \n ἤρξαντο τίλλειν στάχυας καὶ ἐσθίειν. ",
            "1":"\n οἱ δὲ Φαρισαῖοι ἰδόντες \n\nεἶπαν αὐτῷ Ἰδοὺ οἱ μαθηταί σου ποιοῦσιν ὃ οὐκ ἔξεστιν \n\nποιεῖν ἐν σαββάτῳ. ",
            "2":"\n ὁ δὲ εἶπεν αὐτοῖς Οὐκ ἀνέγνωτε \n\nτί ἐποίησεν Δαυεὶδ ὅτε ἐπείνασεν καὶ οἱ μετʼ αὐτοῦ; ",
            "3":"\n πῶς εἰσῆλθεν εἰς τὸν οἶκον τοῦ θεοῦ καὶ\n τοὺς ἄρτους τῆς προθέσεως \n ἔφαγον, ὃ οὐκ ἐξὸν ἦν αὐτῷ φαγεῖν οὐδὲ τοῖς\n\nμετʼ αὐτοῦ εἰ μὴ τοῖς ἱερεῦσιν μόνοις; ",
            "4":"\n ἢ οὐκ ἀνέγνωτε ἐν\n\nτῷ νόμῳ ὅτι τοῖς σάββασιν οἱ ἱερεῖς ἐν τῷ ἱερῷ τὸ σάββατον \n\nβεβηλοῦσιν καὶ ἀναίτιοί εἰσιν; ",
            "5":"\n λέγω δὲ ὑμῖν ὅτι\n\nτοῦ ἱεροῦ μεῖζόν ἐστιν ὧδε. ",
            "6":"\n εἰ δὲ ἐγνώκειτε τί ἐστιν\n Ἔλεος θέλω καὶ οὐ θυσίαν, \n οὐκ ἂν κατεδικάσατε τοὺς ἀναιτίους. ",
            "7":"\n κύριος γάρ ἐστιν τοῦ σαββάτου ὁ υἱὸς τοῦ ἀνθρώπου. ",
            "8":"\n Καὶ μεταβὰς ἐκεῖθεν ἦλθεν εἰς τὴν\n\nσυναγωγὴν αὐτῶν· ",
            "9":"\n καὶ ἰδοὺ ἄνθρωπος χεῖρα ἔχων ξηράν. καὶ\n\nἐπηρώτησαν αὐτὸν λέγοντες Εἰ ἔξεστι τοῖς σάββασιν θεραπεύειν; \n\nἵνα κατηγορήσωσιν αὐτοῦ. ",
            "10":"\n ὁ δὲ εἶπεν αὐτοῖς Τίς\n\n[ἔσται] ἐξ ὑμῶν ἄνθρωπος ὃς ἕξει πρόβατον ἕν, καὶ ἐὰν ἐμπέσῃ \n\nτοῦτο τοῖς σάββασιν εἰς βόθυνον, οὐχὶ κρατήσει αὐτὸ\n\nκαὶ ἐγερεῖ; ",
            "11":"\n πόσῳ οὖν διαφέρει ἄνθρωπος προβάτου. \n\nὥστε ἔξεστιν τοῖς σάββασιν καλῶς ποιεῖν. ",
            "12":"\n Τότε λέγει τῷ ἀνθρώπῳ \n\nἜκτεινόν σου τὴν χεῖρα· καὶ ἐξέτεινεν, καὶ ἀπεκατεστάθη \n\nὑγιὴς ὡς ἡ ἄλλη. ",
            "13":"\n Ἐξελθόντες δὲ οἱ Φαρισαῖοι \n\nσυμβούλιον ἔλαβον κατʼ αὐτοῦ ὅπως αὐτὸν ἀπολέσωσιν. ",
            "14":"\n Ὁ δὲ Ἰησοῦς γνοὺς ἀνεχώρησεν ἐκεῖθεν.\n\nΚαὶ ἠκολούθησαν αὐτῷ πολλοί, καὶ ἐθεράπευσεν αὐτοὺς\n\nπάντας, ",
            "15":"\n καὶ ἐπετίμησεν αὐτοῖς ἵνα μὴ φανερὸν αὐτὸν ποιήσωσιν· ",
            "16":"\n ἵνα πληρωθῇ τὸ ῥηθὲν διὰ Ἠσαίου τοῦ προφήτου \n\nλέγοντος ",
            "17":"\n \n Ἰδοὺ ὁ παῖς μου ὃν ᾑρέτισα, \n ὁ ἀγαπητός μου ὃν εὐδόκησεν ἡ ψυχή μου· \n θήσω τὸ πνεῦμά μου ἐπʼ αὐτόν, \n \n καὶ κρίσιν τοῖς ἔθνεσιν ἀπαγγελεῖ. ",
            "18":"\n \n Οὐκ ἐρίσει οὐδὲ κραυγάσει,\n \n \n οὐδὲ ἀκούσει τις ἐν ταῖς πλατείαις τὴν φωνὴν \n \n αὐτοῦ. ",
            "19":"\n \n \n κάλαμον συντετριμμένον οὐ κατεάξει \n καὶ λίνον τυφόμενον οὐ σβέσει, \n \n ἕως ἂν ἐκβάλῃ εἰς νῖκος τὴν κρίσιν. ",
            "20":"\n \n καὶ τῷ ὀνόματι αὐτοῦ ἔθνη ἐλπιοῦσιν. \n ",
            "21":"\n \n Τότε προσήνεγκαν αὐτῷ δαιμονιζόμενον τυφλὸν καὶ\n\n\n\nκωφόν· καὶ ἐθεράπευσεν αὐτόν, ὥστε τὸν κωφὸν λαλεῖν\n\nκαὶ βλέπειν. ",
            "22":"\n Καὶ ἐξίσταντο πάντες οἱ ὄχλοι καὶ ἔλεγον\n\nΜήτι οὗτός ἐστιν ὁ υἱὸς Δαυείδ; ",
            "23":"\n οἱ δὲ Φαρισαῖοι ἀκούσαντες\n\nεἶπον Οὗτος οὐκ ἐκβάλλει τὰ δαιμόνια εἰ μὴ ἐν τῷ\n\nΒεεζεβοὺλ ἄρχοντι τῶν δαιμονίων. ",
            "24":"\n Εἰδὼς δὲ τὰς ἐνθυμήσεις\n\nαὐτῶν εἶπεν αὐτοῖς Πᾶσα βασιλεία μερισθεῖσα\n\nκαθʼ ἑαυτῆς ἐρημοῦται, καὶ πᾶσα πόλις ἢ οἰκία μερισθεῖσα\n\nκαθʼ ἑαυτῆς οὐ σταθήσεται. ",
            "25":"\n καὶ εἰ ὁ Σατανᾶς τὸν Σατανᾶν\n\nἐκβάλλει, ἐφʼ ἑαυτὸν ἐμερίσθη· πῶς οὖν σταθήσεται ἡ\n\nβασιλεία αὐτοῦ; ",
            "26":"\n καὶ εἰ ἐγὼ ἐν Βεεζεβοὺλ ἐκβάλλω τὰ\n\nδαιμόνια, οἱ υἱοὶ ὑμῶν ἐν τίνι ἐκβάλλουσιν; διὰ τοῦτο\n\nαὐτοὶ κριταὶ ἔσονται ὑμῶν. ",
            "27":"\n εἰ δὲ ἐν πνεύματι θεοῦ ἐγὼ\n\nἐκβάλλω τὰ δαιμόνια, ἄρα ἔφθασεν ἐφʼ ὑμᾶς ἡ βασιλεία\n\nτοῦ θεοῦ. ",
            "28":"\n ἢ πῶς δύναταί τις εἰσελθεῖν εἰς τὴν οἰκίαν τοῦ\n\nἰσχυροῦ καὶ τὰ σκεύη αὐτοῦ ἁρπάσαι, ἐὰν μὴ πρῶτον δήσῃ\n\nτὸν ἰσχυρόν; καὶ τότε τὴν οἰκίαν αὐτοῦ διαρπάσει. ",
            "29":"\n ὁ μὴ\n\nὢν μετʼ ἐμοῦ κατʼ ἐμοῦ ἐστίν, καὶ ὁ μὴ συνάγων μετʼ ἐμοῦ\n\nσκορπίζει. ",
            "30":"\n Διὰ τοῦτο λέγω ὑμῖν, πᾶσα ἁμαρτία καὶ \n\n βλασφημία ἀφεθήσεται τοῖς ἀνθρώποις, ἡ δὲ τοῦ πνεύματος \n\nβλασφημία οὐκ ἀφεθήσεται. ",
            "31":"\n καὶ ὃς ἐὰν εἴπῃ λόγον κατὰ\n\nτοῦ υἱοῦ τοῦ ἀνθρώπου, ἀφεθήσεται αὐτῷ· ὃς δʼ ἂν εἴπῃ\n\n\n\n κατὰ τοῦ πνεύματος τοῦ ἁγίου, οὐκ ἀφεθήσεται αὐτῷ οὔτε\n\nἐν τούτῳ τῷ αἰῶνι οὔτε ἐν τῷ μέλλοντι. ",
            "32":"\n Ἢ\n\nποιήσατε τὸ δένδρον καλὸν καὶ τὸν καρπὸν αὐτοῦ καλόν, ἢ\n\nποιήσατε τὸ δένδρον σαπρὸν καὶ τὸν καρπὸν αὐτοῦ σαπρόν·\n\nἐκ γὰρ τοῦ καρποῦ τὸ δένδρον γινώσκεται. ",
            "33":"\n γεννήματα ἐχιδνῶν,\n \n πῶς δύνασθε ἀγαθὰ λαλεῖν πονηροὶ ὄντες; ἐκ γὰρ τοῦ\n\nπερισσεύματος τῆς καρδίας τὸ στόμα λαλεῖ. ",
            "34":"\n ὁ ἀγαθὸς\n\nἄνθρωπος ἐκ τοῦ ἀγαθοῦ θησαυροῦ ἐκβάλλει ἀγαθά, καὶ \n\nὁ πονηρὸς ἄνθρωπος ἐκ τοῦ πονηροῦ θησαυροῦ ἐκβάλλει \n\nπονηρά. ",
            "35":"\n Λέγω δὲ ὑμῖν ὅτι πᾶν ῥῆμα ἀργὸν ὃ λαλήσουσιν \n\nοἱ ἄνθρωποι, ἀποδώσουσιν περὶ αὐτοῦ λόγον ἐν\n\nἡμέρᾳ κρίσεως· ",
            "36":"\n ἐκ γὰρ τῶν λόγων σου δικαιωθήσῃ, \n\nκαὶ ἐκ τῶν λόγων σου καταδικασθήσῃ. ",
            "37":"\n \n Τότε ἀπεκρίθησαν αὐτῷ τινὲς τῶν γραμματέων καὶ\n\nΦαρισαίων λέγοντες Διδάσκαλε, θέλομεν ἀπὸ σοῦ σημεῖον\n\nἰδεῖν. ",
            "38":"\n ὁ δὲ ἀποκριθεὶς εἶπεν αὐτοῖς Γενεὰ πονηρὰ καὶ μοιχαλὶς \n\nσημεῖον ἐπιζητεῖ, καὶ σημεῖον οὐ δοθήσεται αὐτῇ εἰ\n\nμὴ τὸ σημεῖον Ἰωνᾶ τοῦ προφήτου. ",
            "39":"\n ὥσπερ γὰρ\n ἦν Ἰωνᾶς ἐν τῇ κοιλίᾳ τοῦ κήτους τρεῖς ἡμέρας καὶ τρεῖς νύκτας, \n οὕτως ἔσται ὁ υἱὸς τοῦ ἀνθρώπου ἐν τῇ καρδίᾳ τῆς\n\nγῆς τρεῖς ἡμέρας καὶ τρεῖς νύκτας. ",
            "40":"\n ἄνδρες Νινευεῖται ἀναστήσονται \n\nἐν τῇ κρίσει μετὰ τῆς γενεᾶς ταύτης καὶ κατακρινοῦσιν \n\nαὐτήν· ὅτι μετενόησαν εἰς τὸ κήρυγμα Ἰωνᾶ, καὶ\n\nἰδοὺ πλεῖον Ἰωνᾶ ὧδε. ",
            "41":"\n βασίλισσα νότου ἐγερθήσεται ἐν\n\nτῇ κρίσει μετὰ τῆς γενεᾶς ταύτης καὶ κατακρινεῖ αὐτήν·\n\nὅτι ἦλθεν ἐκ τῶν περάτων τῆς γῆς ἀκοῦσαι τὴν σοφίαν Σολομῶνος, \n\nκαὶ ἰδοὺ πλεῖον Σολομῶνος ὧδε. ",
            "42":"\n Ὅταν\n\nδὲ τὸ ἀκάθαρτον πνεῦμα ἐξέλθῃ ἀπὸ τοῦ ἀνθρώπου, διέρχεται \n\nδιʼ ἀνύδρων τόπων ζητοῦν ἀνάπαυσιν, καὶ οὐχ εὑρίσκει. ",
            "43":"\n τότε λέγει Εἰς τὸν οἶκόν μου ἐπιστρέψω ὅθεν\n\nἐξῆλθον· καὶ ἐλθὸν εὑρίσκει σχολάζοντα [καὶ] σεσαρωμένον\n\nκαὶ κεκοσμημένον. ",
            "44":"\n τότε πορεύεται καὶ παραλαμβάνει μεθʼ ἑαυτοῦ \n\nἑπτὰ ἕτερα πνεύματα πονηρότερα ἑαυτοῦ, καὶ εἰσελθόντα \n\nκατοικεῖ ἐκεῖ· καὶ γίνεται τὰ ἔσχατα τοῦ ἀνθρώπου\n\nἐκείνου χείρονα τῶν πρώτων. Οὕτως ἔσται καὶ τῇ γενεᾷ\n\nταύτῃ τῇ πονηρᾷ. ",
            "45":"\n \n Ἔτι αὐτοῦ λαλοῦντος τοῖς ὄχλοις ἰδοὺ ἡ μήτηρ καὶ\n\nοἱ ἀδελφοὶ αὐτοῦ ἱστήκεισαν ",
            "46":"\n ἔξω ζητοῦντες αὐτῷ λαλῆσαι.\n ",
            "47":"\n ὁ δὲ ἀποκριθεὶς εἶπεν τῷ λέγοντι αὐτῷ Τίς\n\nἐστιν ἡ μήτηρ μου, καὶ τίνες εἰσὶν οἱ ἀδελφοί μου; ",
            "48":"\n καὶ ἐκτείνας τὴν χεῖρα [αὐτοῦ] ἐπὶ τοὺς μαθητὰς αὐτοῦ\n\nεἶπεν Ἰδοὺ ἡ μήτηρ μου καὶ οἱ ἀδελφοί μου· ",
            "49":"\n ὅστις γὰρ ἂν ποιήσῃ τὸ θέλημα τοῦ πατρός μου τοῦ\n\nἐν οὐρανοῖς, αὐτός μου ἀδελφὸς καὶ ἀδελφὴ καὶ μήτηρ\n\nἐστίν."
        },
        "12":{
            "0":"\n \n Ἐν τῇ ἡμέρᾳ ἐκείνῃ ἐξελθὼν ὁ Ἰησοῦς τῆς οἰκίας\n\nἐκάθητο παρὰ τὴν θάλασσαν· ",
            "1":"\n καὶ συνήχθησαν πρὸς αὐτὸν\n\nὄχλοι πολλοί, ὥστε αὐτὸν εἰς πλοῖον ἐμβάντα καθῆσθαι,\n\nκαὶ πᾶς ὁ ὄχλος ἐπὶ τὸν αἰγιαλὸν ἱστήκει. ",
            "2":"\n καὶ ἐλάλησεν\n\nαὐτοῖς πολλὰ ἐν παραβολαῖς λέγων Ἰδοὺ ἐξῆλθεν ὁ σπείρων\n\nτοῦ σπείρειν. ",
            "3":"\n καὶ ἐν τῷ σπείρειν αὐτὸν ἃ μὲν ἔπεσεν παρὰ\n\n\n\nτὴν ὁδόν, καὶ ἐλθόντα τὰ πετεινὰ κατέφαγεν αὐτα. ",
            "4":"\n ἄλλα\n\nδὲ ἔπεσεν ἐπὶ τὰ πετρώδη ὅπου οὐκ εἶχεν γῆν πολλήν, καὶ\n\nεὐθέως ἐξανέτειλεν διὰ τὸ μὴ ἔχειν βάθος γῆς, ",
            "5":"\n ἡλίου δὲ\n\nἀνατείλαντος ἐκαυματίσθη καὶ διὰ τὸ μὴ ἔχειν ῥίζαν ἐξηράνθη. ",
            "6":"\n ἄλλα δὲ ἔπεσεν ἐπὶ τὰς ἀκάνθας, καὶ ἀνέβησαν αἱ\n\n\n\nἄκανθαι καὶ ἀπέπνιξαν αὐτά. ",
            "7":"\n ἄλλα δὲ ἔπεσεν ἐπὶ τὴν γῆν\n\nτὴν καλὴν καὶ ἐδίδου καρπόν, \n\nὃ μὲν ἑκατὸν ὃ δὲ ἑξήκοντα\n\nὃ δὲ τριάκοντα. ",
            "8":"\n Ὁ ἔχων ὦτα ἀκουέτω. ",
            "9":"\n Καὶ\n\nπροσελθόντες οἱ μαθηταὶ εἶπαν αὐτῷ Διὰ τί ἐν παραβολαῖς\n\n\n\nλαλεῖς αὐτοῖς; ",
            "10":"\n ὁ δὲ ἀποκριθεὶς εἶπεν \n\n ὅτι Ὑμῖν δέδοται\n\nγνῶναι τὰ μυστήρια τῆς βασιλείας τῶν οὐρανῶν, ἐκείνοις\n\nδὲ οὐ δέδοται. ",
            "11":"\n ὅστις γὰρ ἔχει, δοθήσεται αὐτῷ καὶ περισσευθήσεται·\n\nὅστις δὲ οὐκ ἔχει, καὶ ὃ ἔχει ἀρθήσεται ἀπʼ αὐτοῦ. ",
            "12":"\n διὰ τοῦτο ἐν παραβολαῖς αὐτοῖς λαλῶ, \n\nὅτι βλέποντες οὐ βλέπουσιν καὶ ἀκούοντες οὐκ ἀκούουσιν οὐδὲ συνίουσιν· ",
            "13":"\n καὶ ἀναπληροῦται αὐτοῖς ἡ προφητεία Ἠσαίου ἡ λέγουσα\n \n Ἀκοῇ ἀκούσετε καὶ οὐ μὴ συνῆτε, \n \n καὶ βλέποντες βλέψετε καὶ οὐ μὴ ἴδητε. \n ",
            "14":"\n \n ἐπαχύνθη γὰρ ἡ καρδία τοῦ λαοῦ τούτου, \n καὶ τοῖς ὠσὶν βαρέως ἤκουσαν, \n καὶ τοὺς ὀφθαλμοὺς αὐτῶν ἐκάμμυσαν· \n μή ποτε ἴδωσιν τοῖς ὀφθαλμοῖς \n καὶ τοῖς ὠσὶν ἀκούσωσιν \n καὶ τῇ καρδίᾳ συνῶσιν καὶ ἐπιστρέψωσιν, \n καὶ ἰάσομαι αὐτούς. \n ",
            "15":"\n \n ὑμῶν δὲ μακάριοι οἱ ὀφθαλμοὶ ὅτι βλέπουσιν, καὶ τὰ ὦτα\n\n[ὑμῶν] ὅτι ἀκούουσιν. ",
            "16":"\n ἀμὴν γὰρ λέγω ὑμῖν ὅτι πολλοὶ προφῆται \n\nκαὶ δίκαιοι ἐπεθύμησαν ἰδεῖν ἃ βλέπετε καὶ οὐκ εἶδαν,\n\nκαὶ ἀκοῦσαι ἃ ἀκούετε καὶ οὐκ ἤκουσαν. ",
            "17":"\n Ὑμεῖς\n\nοὖν ἀκούσατε τὴν παραβολὴν τοῦ σπείραντος. ",
            "18":"\n Παντὸς\n\nἀκούοντος τὸν λόγον τῆς βασιλείας καὶ μὴ συνιέντος, ἔρχεται \n\nὁ πονηρὸς καὶ ἁρπάζει τὸ ἐσπαρμένον ἐν τῇ καρδίᾳ\n\nαὐτοῦ· οὗτός ἐστιν ὁ παρὰ τὴν ὁδὸν σπαρείς. ",
            "19":"\n ὁ δὲ ἐπὶ τὰ\n\nπετρώδη σπαρείς, οὗτός ἐστιν ὁ τὸν λόγον ἀκούων καὶ εὐθὺς\n\nμετὰ χαρᾶς λαμβάνων αὐτόν· ",
            "20":"\n οὐκ ἔχει δὲ ῥίζαν ἐν ἑαυτῷ\n\nἀλλὰ πρόσκαιρός ἐστιν, γενομένης δὲ θλίψεως ἢ διωγμοῦ\n\nδιὰ τὸν λόγον εὐθὺς σκανδαλίζεται. ",
            "21":"\n ὁ δὲ εἰς τὰς ἀκάνθας\n\nσπαρείς, οὗτός ἐστιν ὁ τὸν λόγον ἀκούων καὶ ἡ μέριμνα\n\nτοῦ αἰῶνος καὶ ἡ ἀπάτη τοῦ πλούτου συνπνίγει τὸν λόγον,\n\nκαὶ ἄκαρπος γίνεται. ",
            "22":"\n ὁ δὲ ἐπὶ τὴν καλὴν γῆν σπαρείς,\n\nοὗτός ἐστιν ὁ τὸν λόγον ἀκούων καὶ συνιείς, ὃς δὴ καρποφορεῖ \n\nκαὶ ποιεῖ ὃ μὲν ἑκατὸν ὃ δὲ ἑξήκοντα ὃ δὲ τριάκοντα. ",
            "23":"\n \n Ἄλλην παραβολὴν παρέθηκεν αὐτοῖς λέγων Ὡμοιώθη \n\nἡ βασιλεία τῶν οὐρανῶν ἀνθρώπῳ σπείραντι καλὸν σπέρμα \n\nἐν τῷ ἀγρῷ αὐτοῦ. ",
            "24":"\n ἐν δὲ τῷ καθεύδειν τοὺς ἀνθρώπους\n\nἦλθεν αὐτοῦ ὁ ἐχθρὸς καὶ ἐπέσπειρεν ζιζάνια ἀνὰ μέσον\n\nτοῦ σίτου καὶ ἀπῆλθεν. ",
            "25":"\n ὅτε δὲ ἐβλάστησεν ὁ χόρτος καὶ\n\nκαρπὸν ἐποίησεν, τότε ἐφάνη καὶ τὰ ζιζάνια. ",
            "26":"\n προσελθόντες \n\nδὲ οἱ δοῦλοι τοῦ οἰκοδεσπότου εἶπον αὐτῷ Κύριε,\n\nοὐχὶ καλὸν σπέρμα ἔσπειρας ἐν τῷ σῷ ἀγρῷ; πόθεν οὖν\n\nἔχει ζιζάνια; ",
            "27":"\n ὁ δὲ ἔφη αὐτοῖς Ἐχθρὸς ἄνθρωπος τοῦτο\n \n ἐποίησεν. οἱ δὲ αὐτῷ λέγουσιν Θέλεις οὖν ἀπελθόντες\n\nσυλλέξωμεν αὐτά; ",
            "28":"\n ὁ δέ φησιν Οὔ, \n\nμή ποτε συλλέγοντες τὰ ζιζάνια ἐκριζώσητε ἅμα αὐτοῖς τὸν σῖτον· ",
            "29":"\n ἄφετε\n\n\n\n συναυξάνεσθαι ἀμφότερα ἕως τοῦ θερισμοῦ· καὶ ἐν καιρῷ\n\nτοῦ θερισμοῦ ἐρῶ τοῖς θερισταῖς Συλλέξατε πρῶτον τὰ ζιζάνια \n\nκαὶ δήσατε αὐτὰ [εἰς] δέσμας πρὸς τὸ κατακαῦσαι αὐτά,\n\n\n\nτὸν δὲ σῖτον συνάγετε εἰς τὴν ἀποθήκην μου. ",
            "30":"\n Ἄλλην παραβολὴν παρέθηκεν αὐτοῖς λέγων Ὁμοία ἐστὶν ἡ\n\nβασιλεία τῶν οὐρανῶν κόκκῳ σινάπεως, ὃν λαβὼν ἄνθρωπος ἔσπειρεν ἐν τῷ ἀγρῷ αὐτοῦ· ",
            "31":"\n ὃ μικρότερον μέν ἐστιν πάντων\n\nτῶν σπερμάτων, ὅταν δὲ αὐξηθῇ μεῖζον τῶν λαχάνων ἐστὶν\n\nκαὶ γίνεται δένδρον, ὥστε ἐλθεῖν\n τὰ πετεινὰ τοῦ οὐρανοῦ \n καὶ\n κατασκηνοῖν ἐν τοῖς κλάδοις αὐτοῦ. ",
            "32":"\n Ἄλλην\n\nπαραβολὴν [ἐλάλησεν αὐτοῖς]· Ὁμοία ἐστὶν ἡ βασιλεία \n\nτῶν οὐρανῶν ζύμῃ, ἣν λαβοῦσα γυνὴ ἐνέκρυψεν εἰς\n\nἀλεύρου σάτα τρία ἕως οὗ ἐζυμώθη ὅλον. ",
            "33":"\n Ταῦτα πάντα ἐλάλησεν ὁ Ἰησοῦς ἐν παραβολαῖς τοῖς ὄχλοις, καὶ\n\nχωρὶς παραβολῆς οὐδὲν ἐλάλει αὐτοῖς· ",
            "34":"\n ὅπως πληρωθῇ τὸ\n\n\n\n ῥηθὲν διὰ τοῦ προφήτου λέγοντος\n \n Ἀνοίξω ἐν παραβολαῖς τὸ στόμα μου, \n ἐρεύξομαι κεκρυμμένα ἀπὸ καταβολῆς. \n ",
            "35":"\n \n Τότε ἀφεὶς τοὺς ὄχλους ἦλθεν εἰς τὴν οἰκίαν. Καὶ\n\nπροσῆλθαν αὐτῷ οἱ μαθηταὶ αὐτοῦ λέγοντες Διασάφησον\n\nἡμῖν τὴν παραβολὴν τῶν ζιζανίων τοῦ ἀγροῦ. ",
            "36":"\n ὁ δὲ ἀποκριθεὶς εἶπεν Ὁ σπείρων τὸ καλὸν σπέρμα ἐστὶν ὁ υἱὸς\n\nτοῦ ἀνθρώπου· ",
            "37":"\n ὁ δὲ ἀγρός ἐστιν ὁ κόσμος· τὸ δὲ καλὸν\n\nσπέρμα, οὗτοί εἰσιν οἱ υἱοὶ τῆς βασιλείας· τὰ δὲ ζιζάνιά\n\nεἰσιν οἱ υἱοὶ τοῦ πονηροῦ, ",
            "38":"\n ὁ δὲ ἐχθρὸς ὁ σπείρας αὐτά\n\nἐστιν ὁ διάβολος· ὁ δὲ θερισμὸς συντέλεια αἰῶνός ἐστιν,\n\nοἱ δὲ θερισταὶ ἄγγελοί εἰσιν. ",
            "39":"\n ὥσπερ οὖν συλλέγεται τὰ\n\nζιζάνια καὶ πυρὶ κατακαίεται, οὕτως ἔσται ἐν τῇ συντελείᾳ τοῦ αἰῶνος· ",
            "40":"\n ἀποστελεῖ ὁ υἱὸς τοῦ ἀνθρώπου τοὺς ἀγγέλους\n\nαὐτοῦ, καὶ συλλέξουσιν ἐκ τῆς βασιλείας αὐτοῦ\n \n πάντα\n τὰ σκάνδαλα καὶ τοὺς ποιοῦντας τὴν ἀνομίαν, ",
            "41":"\n καὶ βαλοῦσιν αὐτοὺς εἰς τὴν κάμινον τοῦ πυρός· ἐκεῖ ἔσται\n\nὁ κλαυθμὸς καὶ ὁ βρυγμὸς τῶν ὀδόντων. ",
            "42":"\n Τότε\n οἱ δίκαιοι ἐκλάμψουσιν \n ὡς ὁ ἥλιος ἐν τῇ βασιλείᾳ τοῦ πατρὸς\n\nαὐτῶν. Ὁ ἔχων ὦτα ἀκουέτω. ",
            "43":"\n Ὁμοία ἐστὶν\n\nἡ βασιλεία τῶν οὐρανῶν θησαυρῷ κεκρυμμένῳ ἐν τῷ\n\nἀγρῷ, ὃν εὑρὼν ἄνθρωπος ἔκρυψεν, καὶ ἀπὸ τῆς χαρᾶς\n\nαὐτοῦ ὑπάγει καὶ πωλεῖ ὅσα ἔχει καὶ ἀγοράζει τὸν ἀγρὸν \n\nἐκεῖνον. ",
            "44":"\n Πάλιν ὁμοία ἐστὶν ἡ βασιλεία τῶν οὐρανῶν \n\nἐμπόρῳ ζητοῦντι καλοὺς μαργαρίτας· ",
            "45":"\n εὑρὼν δὲ \n\nἕνα πολύτιμον μαργαρίτην ἀπελθὼν πέπρακεν πάντα ὅσα\n\nεἶχεν καὶ ἠγόρασεν αὐτόν. ",
            "46":"\n Πάλιν ὁμοία ἐστὶν\n\nἡ βασιλεία τῶν οὐρανῶν σαγήνῃ βληθείσῃ εἰς τὴν θάλασσαν καὶ ἐκ παντὸς γένους συναγαγούσῃ· ",
            "47":"\n ἣν ὅτε ἐπληρώθη ἀναβιβάσαντες \n\n ἐπὶ τὸν αἰγιαλὸν καὶ καθίσαντες συνέλεξαν \n\nτὰ καλὰ εἰς ἄγγη, τὰ δὲ σαπρὰ ἔξω ἔβαλον. ",
            "48":"\n οὕτως\n\nἔσται ἐν τῇ συντελείᾳ τοῦ αἰῶνος· ἐξελεύσονται οἱ ἄγγελοι \n\nκαὶ ἀφοριοῦσιν τοὺς πονηροὺς ἐκ μέσου τῶν δικαίων ",
            "50":"\n Συνήκατε \n\nταῦτα πάντα; λέγουσιν αὐτῷ Ναί. ",
            "51":"\n ὁ δὲ εἶπεν \n\nαὐτοῖς Διὰ τοῦτο πᾶς γραμματεὺς μαθητευθεὶς τῇ βασιλείᾳ \n\nτῶν οὐρανῶν ὅμοιός ἐστιν ἀνθρώπῳ οἰκοδεσπότῃ ὅστις\n\nἐκβάλλει ἐκ τοῦ θησαυροῦ αὐτοῦ καινὰ καὶ παλαιά. ",
            "52":"\n \n Καὶ ἐγένετο ὅτε ἐτέλεσεν ὁ Ἰησοῦς τὰς παραβολὰς\n\nταύτας, μετῆρεν ἐκεῖθεν. ",
            "53":"\n καὶ ἐλθὼν εἰς τὴν πατρίδα αὐτοῦ\n\nἐδίδασκεν αὐτοὺς ἐν τῇ συναγωγῇ αὐτῶν, ὥστε ἐκπλήσσεσθαι \n\nαὐτοὺς καὶ λέγειν Πόθεν τούτῳ ἡ σοφία αὕτη καὶ αἱ δυνάμεις; ",
            "54":"\n οὐχ οὗτός ἐστιν ὁ τοῦ τέκτονος υἱός; οὐχ ἡ\n\nμήτηρ αὐτοῦ λέγεται Μαριὰμ καὶ οἱ ἀδελφοὶ αὐτοῦ Ἰάκωβος καὶ \n\nἸωσὴφ καὶ Σίμων καὶ Ἰούδας; ",
            "55":"\n καὶ αἱ ἀδελφαὶ \n\n \n\nαὐτοῦ οὐχὶ πᾶσαι πρὸς ἡμᾶς εἰσίν; πόθεν οὖν τούτῳ ταῦτα πάντα; ",
            "56":"\n καὶ ἐσκανδαλίζοντο ἐν αὐτῷ. \n\nὁ δὲ Ἰησοῦς εἶπεν\n \n αὐτοῖς Οὐκ ἔστιν προφήτης ἄτιμος εἰ μὴ ἐν τῇ πατρίδι\n\nκαὶ ἐν τῇ οἰκίᾳ αὐτοῦ. ",
            "57":"\n Καὶ οὐκ ἐποίησεν ἐκεῖ δυνάμεις\n\nπολλὰς διὰ τὴν ἀπιστίαν αὐτῶν.\n "
        },
        "13":{
            "0":"\n \n Ἐν ἐκείνῳ τῷ καιρῷ ἤκουσεν Ἡρῴδης ὁ τετραάρχης\n\nτὴν ἀκοὴν Ἰησοῦ, ",
            "1":"\n καὶ εἶπεν τοῖς παισὶν αὐτοῦ Οὗτός ἐστιν\n\nἸωάνης ὁ βαπτιστής· αὐτὸς ἠγέρθη ἀπὸ τῶν νεκρῶν, καὶ\n\nδιὰ τοῦτο αἱ δυνάμεις ἐνεργοῦσιν ἐν αὐτῷ. ",
            "2":"\n Ὁ γὰρ Ἡρῴδης\n\nκρατήσας τὸν Ἰωάνην ἔδησεν καὶ ἐν φυλακῇ ἀπέθετο\n\nδιὰ Ἡρῳδιάδα τὴν γυναῖκα Φιλίππου τοῦ ἀδελφοῦ αὐτοῦ, ",
            "3":"\n ἔλεγεν γὰρ ὁ Ἰωάνης αὐτῷ Οὐκ ἔξεστίν σοι ἔχειν αὐτήν· ",
            "4":"\n καὶ θέλων αὐτὸν ἀποκτεῖναι ἐφοβήθη τὸν ὄχλον, ὅτι ὡς προφήτην\n\nαὐτὸν εἶχον. ",
            "5":"\n γενεσίοις δὲ γενομένοις τοῦ Ἡρῴδου\n\nὠρχήσατο ἡ θυγάτηρ τῆς Ἡρῳδιάδος ἐν τῷ μέσῳ καὶ\n\nἤρεσεν τῷ Ἡρῴδῃ, ",
            "6":"\n ὅθεν μετὰ ὅρκου ὡμολόγησεν αὐτῇ\n\nδοῦναι ὃ ἐὰν αἰτήσηται. ",
            "7":"\n ἡ δὲ προβιβασθεῖσα ὑπὸ τῆς\n\nμητρὸς αὐτῆς Δός μοι, φησίν, ὧδε ἐπὶ πίνακι τὴν κεφαλὴν\n\nἸωάνου τοῦ βαπτιστοῦ. ",
            "8":"\n καὶ λυπηθεὶς ὁ βασιλεὺς διὰ\n\nτοὺς ὅρκους καὶ τοὺς συνανακειμένους ἐκέλευσεν δοθῆναι, ",
            "9":"\n καὶ πέμψας ἀπεκεφάλισεν Ἰωάνην ἐν τῇ φυλακῇ· ",
            "10":"\n καὶ\n\nἠνέχθη ἡ κεφαλὴ αὐτοῦ ἐπὶ πίνακι καὶ ἐδόθη τῷ κορασίῳ,\n\nκαὶ ἤνεγκεν τῇ μητρὶ αὐτῆς. ",
            "11":"\n Καὶ προσελθόντες οἱ μαθηταὶ\n\nαὐτοῦ ἦραν τὸ πτῶμα καὶ ἔθαψαν αὐτόν, καὶ ἐλθόντες\n\nἀπήγγειλαν τῷ Ἰησοῦ. ",
            "12":"\n Ἀκούσας δὲ ὁ Ἰησοῦς\n\nἀνεχώρησεν ἐκεῖθεν ἐν πλοίῳ εἰς ἔρημον τόπον κατʼ ἰδίαν·\n\n\n\n καὶ ἀκούσαντες οἱ ὄχλοι ἠκολούθησαν αὐτῷ πεζῇ ἀπὸ τῶν\n\nπόλεων. ",
            "13":"\n Καὶ ἐξελθὼν εἶδεν πολὺν ὄχλον, καὶ ἐσπλαγχνίσθη\n\nἐπʼ αὐτοῖς καὶ ἐθεράπευσεν τοὺς ἀρρώστους αὐτῶν. ",
            "14":"\n Ὀψίας δὲ γενομένης προσῆλθαν αὐτῷ οἱ μαθηταὶ λέγοντες\n\n\n\n Ἔρημός ἐστιν ὁ τόπος καὶ ἡ ὥρα ἤδη παρῆλθεν· ἀπόλυσον \n\nτοὺς ὄχλους, ἵνα ἀπελθόντες εἰς τὰς κώμας ἀγοράσωσιν \n\nἑαυτοῖς βρώματα. ",
            "15":"\n ὁ δὲ Ἰησοῦς εἶπεν αὐτοῖς\n\nΟὐ χρείαν ἔχουσιν ἀπελθεῖν· δότε αὐτοῖς ὑμεῖς φαγεῖν.\n ",
            "16":"\n οἱ δὲ λέγουσιν αὐτῷ Οὐκ ἔχομεν ὧδε εἰ μὴ πέντε ἄρτους\n\nκαὶ δύο ἰχθύας. ",
            "17":"\n ὁ δὲ εἶπεν Φέρετέ μοι ὧδε αὐτούς. ",
            "18":"\n καὶ κελεύσας τοὺς ὄχλους ἀνακλιθῆναι ἐπὶ τοῦ χόρτου, \n\nλαβὼν τοὺς πέντε ἄρτους καὶ τοὺς δύο ἰχθύας, ἀναβλέψας\n\nεἰς τὸν οὐρανὸν εὐλόγησεν καὶ κλάσας ἔδωκεν τοῖς μαθηταῖς \n\nτοὺς ἄρτους οἱ δὲ μαθηταὶ τοῖς ὄχλοις. ",
            "19":"\n καὶ ἔφαγον\n\nπάντες καὶ ἐχορτάσθησαν, καὶ ἦραν τὸ περισσεῦον τῶν\n\nκλασμάτων δώδεκα κοφίνους πλήρεις. ",
            "20":"\n οἱ δὲ ἐσθίοντες\n\nἦσαν ἄνδρες ὡσεὶ πεντακισχίλιοι χωρὶς γυναικῶν καὶ παιδίων. ",
            "21":"\n Καὶ [εὐθέως] ἠνάγκασεν τοὺς μαθητὰς ἐμβῆναι \n\nεἰς πλοῖον καὶ προάγειν αὐτὸν εἰς τὸ πέραν, ἕως \n\nοὗ ἀπολύσῃ τοὺς ὄχλους. ",
            "22":"\n καὶ ἀπολύσας τοὺς ὄχλους\n\nἀνέβη εἰς τὸ ὄρος κατʼ ἰδίαν προσεύξασθαι. ὀψίας δὲ γενομένης \n\nμόνος ἦν ἐκεῖ. ",
            "23":"\n Τὸ δὲ πλοῖον ἤδη σταδίους πολλοὺς \n\nἀπὸ τῆς γῆς ἀπεῖχεν, βασανιζόμενον ὑπὸ τῶν κυμάτων,\n\nἦν γὰρ ἐναντίος ὁ ἄνεμος. ",
            "24":"\n Τετάρτῃ δὲ φυλακῇ τῆς νυκτὸς\n\nἦλθεν πρὸς αὐτοὺς περιπατῶν ἐπὶ τὴν θάλασσαν. ",
            "25":"\n οἱ δὲ\n\nμαθηταὶ ἰδόντες αὐτὸν ἐπὶ τῆς θαλάσσης περιπατοῦντα\n\nἐταράχθησαν λέγοντες ὅτι Φάντασμά ἐστιν, καὶ ἀπὸ τοῦ\n\nφόβου ἔκραξαν. ",
            "26":"\n εὐθὺς δὲ ἐλάλησεν [ὁ Ἰησοῦς] αὐτοῖς λέγων\n\nΘαρσεῖτε, ἐγώ εἰμι· μὴ φοβεῖσθε. ",
            "27":"\n ἀποκριθεὶς δὲ ὁ Πέτρος\n\nεἶπεν αὐτῷ Κύριε, εἰ σὺ εἶ, κέλευσόν με ἐλθεῖν πρὸς σὲ\n\nἐπὶ τὰ ὕδατα· ",
            "28":"\n ὁ δὲ εἶπεν Ἐλθέ. \n\nκαὶ καταβὰς ἀπὸ τοῦ πλοίου Πέτρος περιεπάτησεν ἐπὶ τὰ ὕδατα \n\n καὶ ἦλθεν πρὸς \n\nτὸν Ἰησοῦν. ",
            "29":"\n βλέπων δὲ τὸν ἄνεμον ἐφοβήθη, καὶ ἀρξάμενος \n\nκαταποντίζεσθαι ἔκραξεν λέγων Κύριε, σῶσόν με. ",
            "30":"\n εὐθέως δὲ ὁ Ἰησοῦς ἐκτείνας τὴν χεῖρα ἐπελάβετο αὐτοῦ\n\nκαὶ λέγει αὐτῷ Ὀλιγόπιστε, εἰς τί ἐδίστασας; ",
            "31":"\n καὶ ἀναβάντων \n\nαὐτῶν εἰς τὸ πλοῖον ἐκόπασεν ὁ ἄνεμος. ",
            "32":"\n οἱ δὲ\n\nἐν τῷ πλοίῳ προσεκύνησαν αὐτῷ λέγοντες Ἀληθῶς θεοῦ\n\nυἱὸς εἶ. ",
            "33":"\n Καὶ διαπεράσαντες ἦλθαν ἐπὶ τὴν γῆν\n\nεἰς Γεννησαρέτ. ",
            "34":"\n καὶ ἐπιγνόντες αὐτὸν οἱ ἄνδρες τοῦ τόπου\n\nἐκείνου ἀπέστειλαν εἰς ὅλην τὴν περίχωρον ἐκείνην, καὶ\n \n προσήνεγκαν αὐτῷ πάντας τοὺς κακῶς ἔχοντας, ",
            "35":"\n καὶ παρεκάλουν\n\n[αὐτὸν] ἵνα μόνον ἅψωνται τοῦ κρασπέδου τοῦ ἱματίου \n\nαὐτοῦ· καὶ ὅσοι ἥψαντο διεσώθησαν. "
        },
        "14":{
            "0":"\n \n Τότε προσέρχονται τῷ Ἰησοῦ ἀπὸ Ἰεροσολύμων Φαρισαῖοι\n\nκαὶ γραμματεῖς λέγοντες ",
            "1":"\n Διὰ τί οἱ μαθηταί σου παραβαίνουσιν\n\nτὴν παράδοσιν τῶν πρεσβυτέρων; οὐ γὰρ\n\nνίπτονται τὰς χεῖρας ὅταν ἄρτον ἐσθίωσιν. ",
            "2":"\n ὁ δὲ ἀποκριθεὶς\n\nεἶπεν αὐτοῖς Διὰ τί καὶ ὑμεῖς παραβαίνετε τὴν ἐντολὴν\n\nτοῦ θεοῦ διὰ τὴν παράδοσιν ὑμῶν; ",
            "3":"\n ὁ γὰρ θεὸς εἶπεν\n Τίμα τὸν πατέρα καὶ τὴν μητέρα, \n καί\n Ὁ κακολογῶν πατέρα ἢ μητέρα θανάτῳ τελευτάτω· ",
            "4":"\n ὑμεῖς δὲ λέγετε\n\nὋς ἂν εἴπῃ τῷ πατρὶ ἢ τῇ μητρί Δῶρον ὃ ἐὰν ἐξ ἐμοῦ\n\nὠφεληθῇς, ",
            "5":"\n οὐ μὴ τιμήσει τὸν πατέρα αὐτοῦ· καὶ ἠκυρώσατε τὸν λόγον τοῦ θεοῦ διὰ τὴν παράδοσιν ὑμῶν. ",
            "6":"\n ὑποκριταί,\n\nκαλῶς ἐπροφήτευσεν περὶ ὑμῶν Ἠσαίας λέγων ",
            "7":"\n \n Ὁ λαὸς οὗτος τοῖς χείλεσίν με τιμᾷ, \n \n ἡ δὲ καρδία αὐτῶν πόρρω ἀπέχει ἀπʼ ἐμοῦ· ",
            "8":"\n \n μάτην δὲ σέβονταί με, \n διδάσκοντες διδασκαλίας ἐντάλματα ἀνθρώπων. \n ",
            "9":"\n \n Καὶ προσκαλεσάμενος τὸν ὄχλον εἶπεν αὐτοῖς Ἀκούετε καὶ\n\nσυνίετε· ",
            "10":"\n οὐ τὸ εἰσερχόμενον εἰς τὸ στόμα κοινοῖ τὸν ἄνθρωπον,\n\nἀλλὰ τὸ ἐκπορευόμενον ἐκ τοῦ στόματος τοῦτο\n\nκοινοῖ τὸν ἄνθρωπον. ",
            "11":"\n Τότε προσελθόντες οἱ\n\nμαθηταὶ λέγουσιν αὐτῷ Οἶδας ὅτι οἱ Φαρισαῖοι ἀκούσαντες\n\nτὸν λόγον ἐσκανδαλίσθησαν; ",
            "12":"\n ὁ δὲ ἀποκριθεὶς εἶπεν Πᾶσα\n\nφυτεία ἣν οὐκ ἐφύτευσεν ὁ πατήρ μου ὁ οὐράνιος ἐκριζωθήσεται. ",
            "13":"\n ἄφετε αὐτούς· τυφλοί εἰσιν ὁδηγοί· τυφλὸς\n\nδὲ τυφλὸν ἐὰν ὁδηγῇ, ἀμφότεροι εἰς βόθυνον πεσοῦνται. ",
            "14":"\n Ἀποκριθεὶς δὲ ὁ Πέτρος εἶπεν αὐτῷ Φράσον\n\nἡμῖν τὴν παραβολήν. ",
            "15":"\n ὁ δὲ εἶπεν Ἀκμὴν καὶ ὑμεῖς\n\nἀσύνετοί ἐστε; ",
            "16":"\n οὐ νοεῖτε ὅτι πᾶν τὸ εἰσπορευόμενον εἰς\n\nτὸ στόμα εἰς τὴν κοιλίαν χωρεῖ καὶ εἰς ἀφεδρῶνα ἐκβάλλεται; ",
            "17":"\n τὰ δὲ ἐκπορευόμενα ἐκ τοῦ στόματος ἐκ τῆς καρδίας\n \n ἐξέρχεται, κἀκεῖνα κοινοῖ τὸν ἄνθρωπον. ",
            "18":"\n ἐκ γὰρ τῆς\n\nκαρδίας ἐξέρχονται διαλογισμοὶ πονηροί, φόνοι, μοιχεῖαι,\n\nπορνεῖαι, κλοπαί, ψευδομαρτυρίαι, βλασφημίαι. ",
            "19":"\n ταῦτά\n\nἐστιν τὰ κοινοῦντα τὸν ἄνθρωπον, τὸ δὲ ἀνίπτοις χερσὶν\n\nφαγεῖν οὐ κοινοῖ τὸν ἄνθρωπον. ",
            "20":"\n \n Καὶ ἐξελθὼν ἐκεῖθεν ὁ Ἰησοῦς ἀνεχώρησεν εἰς τὰ μέρη\n\nΤύρου καὶ Σιδῶνος. ",
            "21":"\n Καὶ ἰδοὺ γυνὴ Χαναναία ἀπὸ τῶν\n\nὁρίων ἐκείνων ἐξελθοῦσα ἔκραζεν λέγουσα Ἐλέησόν με, \n\nκύριε υἱὸς Δαυείδ· ἡ θυγάτηρ μου κακῶς δαιμονίζεται. \n\nὁ δὲ οὐκ ἀπεκρίθη αὐτῇ λόγον. ",
            "22":"\n καὶ προσελθόντες οἱ μαθηταὶ \n\nαὐτοῦ ἠρώτουν αὐτὸν λέγοντες Ἀπόλυσον αὐτήν, ὅτι\n\nκράζει ὄπισθεν ἡμῶν. ",
            "23":"\n ὁ δὲ ἀποκριθεὶς εἶπεν Οὐκ ἀπεστάλην \n\nεἰ μὴ εἰς τὰ πρόβατα τὰ ἀπολωλότα οἴκου Ἰσραήλ. ",
            "24":"\n ἡ δὲ ἐλθοῦσα προσεκύνει αὐτῷ λέγουσα Κύριε, βοήθει μοι. ",
            "25":"\n ὁ δὲ ἀποκριθεὶς εἶπεν Οὐκ ἔστιν καλὸν λαβεῖν τὸν ἄρτον\n\nτῶν τέκνων καὶ βαλεῖν τοῖς κυναρίοις. ",
            "26":"\n ἡ δὲ εἶπεν Ναί,\n\nκύριε, καὶ [γὰρ] τὰ κυνάρια ἐσθίει ἀπὸ τῶν ψιχίων τῶν\n\nπιπτόντων ἀπὸ τῆς τραπέζης τῶν κυρίων αὐτῶν. ",
            "27":"\n τότε\n\nἀποκριθεὶς ὁ Ἰησοῦς εἶπεν αὐτῇ Ὦ γύναι, μεγάλη σου ἡ\n\nπίστις· γενηθήτω σοι ὡς θέλεις. καὶ ἰάθη ἡ θυγάτηρ\n\nαὐτῆς ἀπὸ τῆς ὥρας ἐκείνης. ",
            "28":"\n \n Καὶ μεταβὰς ἐκεῖθεν ὁ Ἰησοῦς ἦλθεν παρὰ τὴν θάλασσαν \n\nτῆς Γαλιλαίας, καὶ ἀναβὰς εἰς τὸ ὄρος ἐκάθητο ἐκεῖ. ",
            "29":"\n καὶ\n\nπροσῆλθον αὐτῷ ὄχλοι πολλοὶ ἔχοντες μεθʼ ἑαυτῶν χωλούς, \n\nκυλλούς, τυφλούς, κωφούς, καὶ ἑτέρους πολλούς, καὶ\n\nἔριψαν αὐτοὺς παρὰ τοὺς πόδας αὐτοῦ, καὶ ἐθεράπευσεν\n\nαὐτούς· ",
            "30":"\n ὥστε τὸν ὄχλον θαυμάσαι βλέποντας κωφοὺς \n\n\n\nλαλοῦντας καὶ χωλοὺς περιπατοῦντας καὶ τυφλοὺς βλέποντας· \n\nκαὶ ἐδόξασαν τὸν θεὸν Ἰσραήλ. ",
            "31":"\n Ὁ \n\nδὲ Ἰησοῦς προσκαλεσάμενος τοὺς μαθητὰς αὐτοῦ εἶπεν\n\nΣπλαγχνίζομαι ἐπὶ τὸν ὄχλον, ὅτι [ἤδη] ἡμέραι τρεῖς\n\nπροσμένουσίν μοι καὶ οὐκ ἔχουσιν τί φάγωσιν· καὶ ἀπολῦσαι \n\nαὐτοὺς νήστεις οὐ θέλω, μή ποτε ἐκλυθῶσιν ἐν τῇ\n \n ὁδῷ. ",
            "32":"\n καὶ λέγουσιν αὐτῷ οἱ μαθηταί Πόθεν ἡμῖν ἐν ἐρημίᾳ\n\nἄρτοι τοσοῦτοι ὥστε χορτάσαι ὄχλον τοσοῦτον; ",
            "33":"\n καὶ λέγει\n\nαὐτοῖς ὁ Ἰησοῦς Πόσους ἄρτους ἔχετε; οἱ δὲ εἶπαν Ἑπτά,\n\nκαὶ ὀλίγα ἰχθύδια. ",
            "34":"\n καὶ παραγγείλας τῷ ὄχλῳ ἀναπεσεῖν\n\nἐπὶ τὴν γῆν ",
            "35":"\n ἔλαβεν τοὺς ἑπτὰ ἄρτους καὶ τοὺς ἰχθύας καὶ\n\nεὐχαριστήσας ἔκλασεν καὶ ἐδίδου τοῖς μαθηταῖς οἱ δὲ μαθηταὶ \n\nτοῖς ὄχλοις. ",
            "36":"\n καὶ ἔφαγον πάντες καὶ ἐχορτάσθησαν,\n\nκαὶ τὸ περισσεῦον τῶν κλασμάτων ἦραν ἑπτὰ σφυρίδας\n\n\n\nπλήρεις. ",
            "37":"\n οἱ δὲ ἐσθίοντες ἦσαν τετρακισχίλιοι ἄνδρες χωρὶς γυναικῶν καὶ παιδίων. ",
            "38":"\n Καὶ ἀπολύσας τοὺς ὄχλους\n\nἐνέβη εἰς τὸ πλοῖον, καὶ ἦλθεν εἰς τὰ ὅρια Μαγαδάν. "
        },
        "15":{
            "0":"\n \n Καὶ προσελθόντες [οἱ] Φαρισαῖοι καὶ Σαδδουκαῖοι πειράζοντες ἐπηρώτησαν αὐτὸν σημεῖον ἐκ τοῦ οὐρανοῦ ἐπιδεῖξαι \n\nαὐτοῖς. ",
            "1":"\n ὁ δὲ ἀποκριθεὶς εἶπεν αὐτοῖς ⟦Ὀψίας γενομένης\n\nλέγετε Εὐδία, πυρράζει γὰρ ὁ οὐρανός· ",
            "2":"\n καὶ πρωί\n\nΣήμερον χειμών, πυρράζει γὰρ στυγνάζων ὁ οὐρανός. τὸ\n\nμὲν πρόσωπον τοῦ οὐρανοῦ γινώσκετε διακρίνειν, τὰ δὲ\n\nσημεῖα τῶν καιρῶν οὐ δύνασθε.⟧ ",
            "3":"\n Γενεὰ πονηρὰ καὶ μοιχαλὶς\n\nσημεῖον ἐπιζητεῖ, καὶ σημεῖον οὐ δοθήσεται αὐτῇ\n\nεἰ μὴ τὸ σημεῖον Ἰωνᾶ. καὶ καταλιπὼν αὐτοὺς ἀπῆλθεν. ",
            "4":"\n Καὶ ἐλθόντες οἱ μαθηταὶ εἰς τὸ πέραν\n\n\n\nἐπελάθοντο ἄρτους λαβεῖν. ",
            "5":"\n ὁ δὲ Ἰησοῦς εἶπεν αὐτοῖς\n\nὉρᾶτε καὶ προσέχετε ἀπὸ τῆς ζύμης τῶν Φαρισαίων καὶ\n\nΣαδδουκαίων. ",
            "6":"\n οἱ δὲ διελογίζοντο ἐν ἑαυτοῖς λέγοντες ὅτι\n\nἌρτους οὐκ ἐλάβομεν. ",
            "7":"\n γνοὺς δὲ ὁ Ἰησοῦς εἶπεν Τί διαλογίζεσθε\n\nἐν ἑαυτοῖς, ὀλιγόπιστοι, ὅτι ἄρτους οὐκ ἔχετε; ",
            "8":"\n οὔπω νοεῖτε, οὐδὲ μνημονεύετε τοὺς πέντε ἄρτους τῶν\n\nπεντακισχιλίων καὶ πόσους κοφίνους ἐλάβετε; ",
            "9":"\n οὐδὲ τοὺς\n\nἑπτὰ ἄρτους τῶν τετρακισχιλίων καὶ πόσας σφυρίδας ἐλάβετε; ",
            "10":"\n πῶς οὐ νοεῖτε ὅτι οὐ περὶ ἄρτων εἶπον ὑμῖν; προσέχετε\n\nδὲ ἀπὸ τῆς ζύμης τῶν Φαρισαίων καὶ Σαδδουκαίων. ",
            "11":"\n τότε συνῆκαν ὅτι οὐκ εἶπεν προσέχειν ἀπὸ τῆς ζύμης [τῶν\n\nἄρτων] ἀλλὰ ἀπὸ τῆς διδαχῆς τῶν Φαρισαίων καὶ Σαδδουκαίων.\n ",
            "12":"\n \n Ἐλθὼν δὲ ὁ Ἰησοῦς εἰς τὰ μέρη Καισαρίας τῆς Φιλίππου \n\nἠρώτα τοὺς μαθητὰς αὐτοῦ λέγων Τίνα λέγουσιν οἱ\n\nἄνθρωποι εἶναι τὸν υἱὸν τοῦ ἀνθρώπου; ",
            "13":"\n οἱ δὲ εἶπαν Οἱ μὲν\n\nἸωάνην τὸν βαπτιστήν, ἄλλοι δὲ Ἠλείαν, ἕτεροι δὲ Ἰερεμίαν \n\nἢ ἕνα τῶν προφητῶν. ",
            "14":"\n λέγει αὐτοῖς Ὑμεῖς δὲ τίνα με\n\nλέγετε εἶναι; ",
            "15":"\n ἀποκριθεὶς δὲ Σίμων Πέτρος εἶπεν Σὺ εἶ ὁ\n\nχριστὸς ὁ υἱὸς τοῦ θεοῦ τοῦ ζῶντος. ",
            "16":"\n ἀποκριθεὶς δὲ ὁ\n\nἸησοῦς εἶπεν αὐτῷ Μακάριος εἶ, Σίμων Βαριωνᾶ, ὅτι σὰρξ\n\nκαὶ αἷμα οὐκ ἀπεκάλυψέν σοι ἀλλʼ ὁ πατήρ μου ὁ ἐν [τοῖς]\n\nοὐρανοῖς· ",
            "17":"\n κἀγὼ δέ σοι λέγω ὅτι σὺ εἶ Πέτρος, \n\nκαὶ ἐπὶ\n\nταύτῃ τῇ πέτρᾳ οἰκοδομήσω μου τὴν ἐκκλησίαν, καὶ πύλαι\n\nᾄδου οὐ κατισχύσουσιν αὐτῆς· ",
            "18":"\n δώσω σοι τὰς κλεῖδας τῆς\n\nβασιλείας τῶν οὐρανῶν, καὶ ὃ ἐὰν δήσῃς ἐπὶ τῆς γῆς\n\nἔσται δεδεμένον ἐν τοῖς οὐρανοῖς, καὶ ὃ ἐὰν λύσῃς ἐπὶ τῆς\n\nγῆς ἔσται λελυμένον ἐν τοῖς οὐρανοῖς. ",
            "19":"\n Τότε ἐπετίμησεν τοῖς \n\nμαθηταῖς ἵνα μηδενὶ εἴπωσιν ὅτι αὐτός ἐστιν ὁ χριστός. ",
            "20":"\n \n ΑΠΟ ΤΟΤΕ ἤρξατο Ἰησοῦς Χριστὸς δεικνύειν τοῖς \n\nμαθηταῖς αὐτοῦ ὅτι δεῖ αὐτὸν εἰς Ἰεροσόλυμα ἀπελθεῖν καὶ\n\nπολλὰ παθεῖν ἀπὸ τῶν πρεσβυτέρων καὶ ἀρχιερέων καὶ\n\nγραμματέων καὶ ἀποκτανθῆναι καὶ τῇ τρίτῃ ἡμέρᾳ ἐγερθῆναι. ",
            "21":"\n καὶ προσλαβόμενος αὐτὸν ὁ Πέτρος ἤρξατο ἐπιτιμᾷν \n\nαὐτῷ λέγων Ἵλεώς σοι, κύριε· οὐ μὴ ἔσται σοι\n\nτοῦτο. ",
            "22":"\n ὁ δὲ στραφεὶς εἶπεν τῷ Πέτρῳ Ὕπαγε ὀπίσω μου,\n\nΣατανᾶ· σκάνδαλον εἶ ἐμοῦ, ὅτι οὐ φρονεῖς τὰ τοῦ θεοῦ\n\nἀλλὰ τὰ τῶν ἀνθρώπων. ",
            "23":"\n Τότε [ὁ] Ἰησοῦς\n\nεἶπεν τοῖς μαθηταῖς αὐτοῦ Εἴ τις θέλει ὀπίσω μου ἐλθεῖν,\n\nἀπαρνησάσθω ἑαυτὸν καὶ ἀράτω τὸν σταυρὸν αὐτοῦ καὶ\n\nἀκολουθείτω μοι. ",
            "24":"\n ὃς γὰρ ἐὰν θέλῃ τὴν ψυχὴν αὐτοῦ\n\nσῶσαι ἀπολέσει αὐτήν· ὃς δʼ ἂν ἀπολέσῃ τὴν ψυχὴν\n\nαὐτοῦ ἕνεκεν ἐμοῦ εὑρήσει αὐτήν. ",
            "25":"\n τί γὰρ ὠφεληθήσεται\n \n ἄνθρωπος ἐὰν τὸν κόσμον ὅλον κερδήσῃ τὴν δὲ ψυχὴν\n\nαὐτοῦ ζημιωθῇ; ἢ τί δώσει ἄνθρωπος ἀντάλλαγμα τῆς\n\nψυχῆς αὐτοῦ; ",
            "26":"\n μέλλει γὰρ ὁ υἱὸς τοῦ ἀνθρώπου ἔρχεσθαι\n\nἐν τῇ δόξῃ τοῦ πατρὸς αὐτοῦ μετὰ τῶν ἀγγέλων αὐτοῦ, καὶ\n\nτότε\n ἀποδώσει ἑκάστῳ κατὰ τὴν πρᾶξιν αὐτοῦ. ",
            "27":"\n ἀμὴν\n\nλέγω ὑμῖν ὅτι εἰσίν τινες τῶν ὧδε ἑστώτων οἵτινες οὐ μὴ\n\nγεύσωνται θανάτου ἕως ἂν ἴδωσιν τὸν υἱὸν τοῦ ἀνθρώπου\n\nἐρχόμενον ἐν τῇ βασιλείᾳ αὐτοῦ. "
        },
        "16":{
            "0":"\n \n Καὶ μεθʼ ἡμέρας ἓξ παραλαμβάνει ὁ Ἰησοῦς τὸν Πέτρον καὶ Ἰάκωβον καὶ Ἰωάνην τὸν ἀδελφὸν αὐτοῦ, καὶ\n\nἀναφέρει αὐτοὺς εἰς ὄρος ὑψηλὸν κατʼ ἰδίαν. ",
            "1":"\n καὶ μετεμορφώθη\n\nἔμπροσθεν αὐτῶν, καὶ ἔλαμψεν τὸ πρόσωπον αὐτοῦ\n\nὡς ὁ ἥλιος, τὰ δὲ ἱμάτια αὐτοῦ ἐγένετο λευκὰ ὡς τὸ φῶς. ",
            "2":"\n καὶ ἰδοὺ ὤφθη αὐτοῖς Μωυσῆς καὶ Ἠλείας συνλαλοῦντες\n\nμετʼ αὐτοῦ. ",
            "3":"\n ἀποκριθεὶς δὲ ὁ Πέτρος εἶπεν τῷ Ἰησοῦ\n\nΚύριε, καλόν ἐστιν ἡμᾶς ὧδε εἶναι· εἰ θέλεις, ποιήσω ὧδε\n\n\n\nτρεῖς σκηνάς, σοὶ μίαν καὶ Μωυσεῖ μίαν καὶ Ἠλείᾳ μίαν. ",
            "4":"\n ἔτι αὐτοῦ λαλοῦντος ἰδοὺ νεφέλη φωτινὴ ἐπεσκίασεν\n\nαὐτούς, καὶ ἰδοὺ φωνὴ ἐκ τῆς νεφέλης λέγουσα Οὗτός\n\nἐστιν ὁ υἱός μου ὁ ἀγαπητός, ἐν ᾧ εὐδόκησα· ἀκούετε\n\nαὐτοῦ. ",
            "5":"\n καὶ ἀκούσαντες οἱ μαθηταὶ ἔπεσαν ἐπὶ πρόσωπον\n\nαὐτῶν καὶ ἐφοβήθησαν σφόδρα. ",
            "6":"\n καὶ προσῆλθεν ὁ Ἰησοῦς\n\nκαὶ ἁψάμενος αὐτῶν εἶπεν Ἐγέρθητε καὶ μὴ φοβεῖσθε. ",
            "7":"\n ἐπάραντες δὲ τοὺς ὀφθαλμοὺς αὐτῶν οὐδένα εἶδον εἰ μὴ\n\n\n\nαὐτὸν Ἰησοῦν μόνον. ",
            "8":"\n Καὶ καταβαινόντων αὐτῶν ἐκ τοῦ\n\nὄρους ἐνετείλατο αὐτοῖς ὁ Ἰησοῦς λέγων Μηδενὶ εἴπητε τὸ\n\n\n\nὅραμα ἕως οὗ ὁ υἱὸς τοῦ ἀνθρώπου ἐκ νεκρῶν ἐγερθῇ. ",
            "9":"\n Καὶ ἐπηρώτησαν αὐτὸν οἱ μαθηταὶ λέγοντες Τί οὖν οἱ\n\nγραμματεῖς λέγουσιν ὅτι Ἠλείαν δεῖ ἐλθεῖν πρῶτον; ",
            "10":"\n ὁ δὲ\n\nἀποκριθεὶς εἶπεν\n Ἠλείας \n μὲν ἔρχεται καὶ\n ἀποκαταστήσει \n πάντα· ",
            "11":"\n λέγω δὲ ὑμῖν ὅτι Ἠλείας ἤδη ἦλθεν, \n\nκαὶ οὐκ ἐπέγνωσαν αὐτὸν ἀλλὰ ἐποίησαν ἐν αὐτῷ ὅσα ἠθέλησαν· οὕτως\n\nκαὶ ὁ υἱὸς τοῦ ἀνθρώπου μέλλει πάσχειν ὑπʼ αὐτῶν. ",
            "12":"\n τότε\n \n συνῆκαν οἱ μαθηταὶ ὅτι περὶ Ἰωάνου τοῦ βαπτιστοῦ εἶπεν\n\nαὐτοῖς. ",
            "13":"\n \n Καὶ ἐλθόντων πρὸς τὸν ὄχλον προσῆλθεν αὐτῷ ἄνθρωπος \n\nγονυπετῶν αὐτὸν καὶ λέγων ",
            "14":"\n Κύριε, ἐλέησόν μου τὸν\n\nυἱόν, ὅτι σεληνιάζεται καὶ κακῶς ἔχει, πολλάκις γὰρ \n\nπίπτει εἰς τὸ πῦρ καὶ πολλάκις εἰς τὸ ὕδωρ· ",
            "15":"\n καὶ προσήνεγκα \n\nαὐτὸν τοῖς μαθηταῖς σου, καὶ οὐκ ἠδυνήθησαν\n\nαὐτὸν θεραπεῦσαι. ",
            "16":"\n ἀποκριθεὶς δὲ ὁ Ἰησοῦς εἶπεν Ὦ \n\nγενεὰ ἄπιστος καὶ διεστραμμένη, ἕως πότε μεθʼ ὑμῶν\n\nἔσομαι; ἕως πότε ἀνέξομαι ὑμῶν; φέρετέ μοι αὐτὸν ὧδε. ",
            "17":"\n καὶ ἐπετίμησεν αὐτῷ ὁ Ἰησοῦς, καὶ ἐξῆλθεν ἀπʼ αὐτοῦ\n\nτὸ δαιμόνιον· καὶ ἐθεραπεύθη ὁ παῖς ἀπὸ τῆς ὥρας\n\nἐκείνης. ",
            "18":"\n Τότε προσελθόντες οἱ μαθηταὶ τῷ Ἰησοῦ\n\nκατʼ ἰδίαν εἶπαν Διὰ τί ἡμεῖς οὐκ ἠδυνήθημεν ἐκβαλεῖν\n\nαὐτό; ",
            "19":"\n ὁ δὲ λέγει αὐτοῖς Διὰ τὴν ὀλιγοπιστίαν ὑμῶν·\n\nἀμὴν γὰρ λέγω ὑμῖν, ἐὰν ἔχητε πίστιν ὡς κόκκον σινάπεως, \n\nἐρεῖτε τῷ ὄρει τούτῳ Μετάβα ἔνθεν ἐκεῖ, καὶ μεταβήσεται, \n\nκαὶ οὐδὲν ἀδυνατήσει ὑμῖν. ",
            "20":"",
            "21":"\n \n Συστρεφομένων δὲ αὐτῶν ἐν τῇ Γαλιλαίᾳ εἶπεν αὐτοῖς\n\nὁ Ἰησοῦς Μέλλει ὁ υἱὸς τοῦ ἀνθρώπου παραδίδοσθαι εἰς\n\nχεῖρας ἀνθρώπων, ",
            "22":"\n καὶ ἀποκτενοῦσιν αὐτόν, καὶ τῇ τρίτῃ\n\nἡμέρᾳ ἐγερθήσεται. καὶ ἐλυπήθησαν σφόδρα. ",
            "23":"\n \n Ἐλθόντων δὲ αὐτῶν εἰς Καφαρναοὺμ προσῆλθον οἱ τὰ\n\nδίδραχμα λαμβάνοντες τῷ Πέτρῳ καὶ εἶπαν Ὁ διδάσκαλος\n\nὑμῶν οὐ τελεῖ τὰ δίδραχμα; ",
            "24":"\n λέγει Ναί. \n\nκαὶ ἐλθόντα \n\nεἰς τὴν οἰκίαν προέφθασεν αὐτὸν ὁ Ἰησοῦς λέγων Τί σοι\n\nδοκεῖ, Σίμων; οἱ βασιλεῖς τῆς γῆς ἀπὸ τίνων λαμβάνουσιν \n\nτέλη ἢ κῆνσον; ἀπὸ τῶν υἱῶν αὐτῶν ἢ ἀπὸ τῶν\n\nἀλλοτρίων; ",
            "25":"\n εἰπόντος δέ Ἀπὸ τῶν ἀλλοτρίων,\n\nἔφη αὐτῷ ὁ\n\nἸησοῦς Ἄραγε ἐλεύθεροί εἰσιν οἱ υἱοί· ",
            "26":"\n ἵνα δὲ μὴ σκανδαλίσωμεν \n\nαὐτούς, πορευθεὶς εἰς θάλασσαν βάλε ἄγκιστρον \n\nκαὶ τὸν ἀναβάντα πρῶτον ἰχθὺν ἆρον, καὶ ἀνοίξας\n \n τὸ στόμα αὐτοῦ εὑρήσεις στατῆρα· ἐκεῖνον λαβὼν δὸς\n\nαὐτοῖς ἀντὶ ἐμοῦ καὶ σοῦ."
        },
        "17":{
            "0":"\n \n Ἐν ἐκείνῃ τῇ ὥρᾳ προσῆλθον οἱ μαθηταὶ τῷ Ἰησοῦ λέγοντες\n\nΤίς ἄρα μείζων ἐστὶν ἐν τῇ βασιλείᾳ τῶν οὐρανῶν; ",
            "1":"\n καὶ προσκαλεσάμενος παιδίον ἔστησεν αὐτὸ ἐν μέσῳ αὐτῶν ",
            "2":"\n καὶ εἶπεν Ἀμὴν λέγω ὑμῖν,\n\nἐὰν μὴ στραφῆτε καὶ γένησθε\n\nὡς τὰ παιδία, οὐ μὴ εἰσέλθητε εἰς τὴν βασιλείαν τῶν οὐρανῶν. ",
            "3":"\n ὅστις οὖν ταπεινώσει ἑαυτὸν ὡς τὸ παιδίον τοῦτο,\n\nοὗτός ἐστιν ὁ μείζων ἐν τῇ βασιλείᾳ τῶν οὐρανῶν· ",
            "4":"\n καὶ ὃς ἐὰν\n\nδέξηται ἓν παιδίον τοιοῦτο ἐπὶ τῷ ὀνόματί μου, ἐμὲ δέχεται· ",
            "5":"\n ὃς δʼ ἂν σκανδαλίσῃ ἕνα τῶν μικρῶν τούτων τῶν\n\nπιστευόντων εἰς ἐμέ, συμφέρει αὐτῷ ἵνα κρεμασθῇ μύλος\n\nὀνικὸς περὶ τὸν τράχηλον αὐτοῦ καὶ καταποντισθῇ ἐν τῷ\n\nπελάγει τῆς θαλάσσης. ",
            "6":"\n Οὐαὶ τῷ κόσμῳ ἀπὸ τῶν σκανδάλων·\n\nἀνάγκη γὰρ ἐλθεῖν τὰ σκάνδαλα, πλὴν οὐαὶ τῷ\n\nἀνθρώπῳ διʼ οὗ τὸ σκάνδαλον ἔρχεται. ",
            "7":"\n Εἰ δὲ\n\nἡ χείρ σου ἢ ὁ πούς σου σκανδαλίζει σε, ἔκκοψον αὐτὸν \n\nκαὶ βάλε ἀπὸ σοῦ· καλόν σοί ἐστιν εἰσελθεῖν εἰς\n\nτὴν ζωὴν κυλλὸν ἢ χωλόν, ἢ δύο χεῖρας ἢ δύο πόδας\n\nἔχοντα βληθῆναι εἰς τὸ πῦρ τὸ αἰώνιον. ",
            "8":"\n καὶ εἰ ὁ ὀφθαλμός\n\nσου σκανδαλίζει σε, ἔξελε αὐτὸν καὶ βάλε ἀπὸ\n\nσοῦ· καλόν σοί ἐστιν μονόφθαλμον εἰς τὴν ζωὴν εἰσελθεῖν, \n\nἢ δύο ὀφθαλμοὺς ἔχοντα βληθῆναι εἰς τὴν γέενναν\n\nτοῦ πυρός. ",
            "9":"\n Ὁρᾶτε μὴ καταφρονήσητε ἑνὸς τῶν\n\n\n\n μικρῶν τούτων, λέγω γὰρ ὑμῖν ὅτι οἱ ἄγγελοι αὐτῶν ἐν\n\nοὐρανοῖς διὰ παντὸς βλέπουσι τὸ πρόσωπον τοῦ πατρός\n\n\n\nμου τοῦ ἐν οὐρανοῖς. ",
            "10":"",
            "11":"\n τί ὑμῖν δοκεῖ; ἐὰν γένηταί τινι\n\nἀνθρώπῳ ἑκατὸν πρόβατα καὶ πλανηθῇ ἓν ἐξ αὐτῶν, οὐχὶ\n\nἀφήσει τὰ ἐνενήκοντα ἐννέα ἐπὶ τὰ ὄρη καὶ πορευθεὶς\n\nζητεῖ τὸ πλανώμενον; ",
            "12":"\n καὶ ἐὰν γένηται εὑρεῖν αὐτό, ἀμὴν\n\nλέγω ὑμῖν ὅτι χαίρει ἐπʼ αὐτῷ μᾶλλον ἢ ἐπὶ τοῖς ἐνενήκοντα \n\nἐννέα τοῖς μὴ πεπλανημένοις. ",
            "13":"\n οὕτως οὐκ ἔστιν\n\n\n\n θέλημα ἔμπροσθεν τοῦ πατρός μου τοῦ ἐν οὐρανοῖς ἵνα\n \n ἀπόληται ἓν τῶν μικρῶν τούτων. ",
            "14":"\n Ἐὰν δὲ\n\nἁμαρτήσῃ ὁ ἀδελφός σου, ὕπαγε ἔλεγξον αὐτὸν μεταξὺ\n\nσοῦ καὶ αὐτοῦ μόνου. ἐάν σου ἀκούσῃ, ἐκέρδησας τὸν\n\nἀδελφόν σου· ",
            "15":"\n ἐὰν δὲ μὴ ἀκούσῃ, \n\nπαράλαβε μετὰ σοῦ \n\nἔτι ἕνα ἢ δύο, ἵνα\n ἐπὶ στόματος δύο μαρτύρων ἢ τριῶν σταθῇ πᾶν ῥῆμα· ",
            "16":"\n ἐὰν δὲ παρακούσῃ αὐτῶν, \n\nεἰπὸν τῇ ἐκκλησίᾳ· \n\nἐὰν δὲ καὶ τῆς ἐκκλησίας παρακούσῃ, ἔστω σοι\n\nὥσπερ ὁ ἐθνικὸς καὶ ὁ τελώνης. ",
            "17":"\n Ἀμὴν λέγω\n\nὑμῖν, ὅσα ἐὰν δήσητε ἐπὶ τῆς γῆς ἔσται δεδεμένα ἐν\n\nοὐρανῷ καὶ ὅσα ἐὰν λύσητε ἐπὶ τῆς γῆς ἔσται λελυμένα\n\nἐν οὐρανῷ. ",
            "18":"\n Πάλιν [ἀμὴν] λέγω ὑμῖν ὅτι ἐὰν δύο συμφωνήσωσιν \n\nἐξ ὑμῶν ἐπὶ τῆς γῆς περὶ παντὸς πράγματος\n\nοὗ ἐὰν αἰτήσωνται, γενήσεται αὐτοῖς παρὰ τοῦ πατρός\n\nμου τοῦ ἐν οὐρανοῖς. ",
            "19":"\n οὗ γάρ εἰσιν δύο ἢ τρεῖς συνηγμένοι \n\nεἰς τὸ ἐμὸν ὄνομα, ἐκεῖ εἰμὶ ἐν μέσῳ αὐτῶν. ",
            "20":"\n \n Τότε προσελθὼν ὁ Πέτρος εἶπεν [αὐτῷ] Κύριε, ποσάκις\n\nἁμαρτήσει εἰς ἐμὲ ὁ ἀδελφός μου καὶ ἀφήσω αὐτῷ; ἕως ἑπτάκις; ",
            "21":"\n λέγει αὐτῷ ὁ Ἰησοῦς Οὐ λέγω σοι ἕως ἑπτάκις ἀλλὰ\n\nἕως ἑβδομηκοντάκις ἑπτά. ",
            "22":"\n Διὰ τοῦτο ὡμοιώθη ἡ βασιλεία\n\nτῶν οὐρανῶν ἀνθρώπῳ βασιλεῖ ὃς ἠθέλησεν συνᾶραι λόγον \n\nμετὰ τῶν δούλων αὐτοῦ· ",
            "23":"\n ἀρξαμένου δὲ αὐτοῦ συναίρειν \n\nπροσήχθη εἷς αὐτῷ ὀφειλέτης μυρίων ταλάντων. ",
            "24":"\n μὴ ἔχοντος δὲ αὐτοῦ ἀποδοῦναι ἐκέλευσεν αὐτὸν ὁ κύριος\n\nπραθῆναι καὶ τὴν γυναῖκα καὶ τὰ τέκνα καὶ πάντα ὅσα ἔχει\n\nκαὶ ἀποδοθῆναι. ",
            "25":"\n πεσὼν οὖν ὁ δοῦλος προσεκύνει αὐτῷ\n\nλέγων Μακροθύμησον ἐπʼ ἐμοί, καὶ πάντα ἀποδώσω σοι. ",
            "26":"\n σπλαγχνισθεὶς δὲ ὁ κύριος τοῦ δούλου [ἐκείνου] ἀπέλυσεν\n\nαὐτόν, καὶ τὸ δάνιον ἀφῆκεν αὐτῷ. ",
            "27":"\n ἐξελθὼν δὲ ὁ δοῦλος\n\nἐκεῖνος εὗρεν ἕνα τῶν συνδούλων αὐτοῦ ὃς ὤφειλεν αὐτῷ\n\nἑκατὸν δηνάρια, καὶ κρατήσας αὐτὸν ἔπνιγεν λέγων Ἀπόδος \n\nεἴ τι ὀφείλεις. ",
            "28":"\n πεσὼν οὖν ὁ σύνδουλος αὐτοῦ παρεκάλει \n\nαὐτὸν λέγων Μακροθύμησον ἐπʼ ἐμοί, καὶ ἀποδώσω\n\nσοι. ",
            "29":"\n ὁ δὲ οὐκ ἤθελεν, ἀλλὰ ἀπελθὼν ἔβαλεν αὐτὸν εἰς\n \n φυλακὴν ἕως ἀποδῷ τὸ ὀφειλόμενον. ",
            "30":"\n ἰδόντες οὖν οἱ σύνδουλοι\n\nαὐτοῦ τὰ γενόμενα ἐλυπήθησαν σφόδρα, καὶ ἐλθόντες \n\nδιεσάφησαν τῷ κυρίῳ ἑαυτῶν πάντα τὰ γενόμενα. ",
            "31":"\n τότε προσκαλεσάμενος αὐτὸν ὁ κύριος αὐτοῦ λέγει αὐτῷ\n\nΔοῦλε πονηρέ, πᾶσαν τὴν ὀφειλὴν ἐκείνην ἀφῆκά σοι,\n\nἐπεὶ παρεκάλεσάς με· ",
            "32":"\n οὐκ ἔδει καὶ σὲ ἐλεῆσαι τὸν σύνδουλόν σου, \n\nὡς κἀγὼ σὲ ἠλέησα; ",
            "33":"\n καὶ ὀργισθεὶς ὁ κύριος\n\nαὐτοῦ παρέδωκεν αὐτὸν τοῖς βασανισταῖς ἕως [οὗ] ἀποδῷ\n\nπᾶν τὸ ὀφειλόμενον. ",
            "34":"\n Οὕτως καὶ ὁ πατήρ μου ὁ οὐράνιος\n\nποιήσει ὑμῖν ἐὰν μὴ ἀφῆτε ἕκαστος τῷ ἀδελφῷ αὐτοῦ ἀπὸ\n\nτῶν καρδιῶν ὑμῶν."
        },
        "18":{
            "0":"\n \n Καὶ ἐγένετο ὅτε ἐτέλεσεν ὁ Ἰησοῦς τοὺς λόγους τούτους,\n\nμετῆρεν ἀπὸ τῆς Γαλιλαίας καὶ ἦλθεν εἰς τὰ ὅρια\n\nτῆς Ἰουδαίας πέραν τοῦ Ἰορδάνου. ",
            "1":"\n καὶ ἠκολούθησαν αὐτῷ\n\nὄχλοι πολλοί, καὶ ἐθεράπευσεν αὐτοὺς ἐκεῖ. ",
            "2":"\n \n Καὶ προσῆλθαν αὐτῷ Φαρισαῖοι πειράζοντες αὐτὸν καὶ\n\nλέγοντες Εἰ ἔξεστιν ἀπολῦσαι τὴν γυναῖκα αὐτοῦ κατὰ\n\nπᾶσαν αἰτίαν; ",
            "3":"\n ὁ δὲ ἀποκριθεὶς εἶπεν Οὐκ ἀνέγνωτε ὅτι\n\nὁ κτίσας ἀπʼ ἀρχῆς \n ἄρσεν καὶ θῆλυ ἐποίησεν αὐτοὺς",
            "4":"\n καὶ εἶπεν\n \n Ἕνεκα τούτου καταλείψει ἄνθρωπος τὸν\n\nπατέρα καὶ τὴν μητέρα καὶ κολληθήσεται τῇ γυναικὶ\n\nαὐτοῦ, καὶ ἔσονται οἱ δύο εἰς σάρκα μίαν;\n ",
            "5":"\n ὥστε οὐκέτι\n\nεἰσὶν δύο ἀλλὰ σὰρξ μία· ὃ οὖν ὁ θεὸς συνέζευξεν ἄνθρωπος \n\nμὴ χωριζέτω. ",
            "6":"\n λέγουσιν αὐτῷ Τί οὖν Μωυσῆς ἐνετείλατο\n δοῦναι βιβλίον ἀποστασίου καὶ ἀπολῦσαι ; ",
            "7":"\n λέγει\n\nαὐτοῖς ὅτι Μωυσῆς πρὸς τὴν σκληροκαρδίαν ὑμῶν ἐπέτρεψεν \n\nὑμῖν ἀπολῦσαι τὰς γυναῖκας ὑμῶν, ἀπʼ ἀρχῆς δὲ οὐ\n\nγέγονεν οὕτως. ",
            "8":"\n λέγω δὲ ὑμῖν ὅτι ὃς ἂν ἀπολύσῃ τὴν γυναῖκα\n\nαὐτοῦ μὴ ἐπὶ πορνείᾳ καὶ γαμήσῃ ἄλλην μοιχᾶται. ",
            "9":"\n λέγουσιν αὐτῷ οἱ μαθηταί Εἰ οὕτως ἐστὶν ἡ αἰτία τοῦ ἀνθρώπου\n \n μετὰ τῆς γυναικός, οὐ συμφέρει γαμῆσαι. ",
            "10":"\n ὁ δὲ εἶπεν \n\nαὐτοῖς Οὐ πάντες χωροῦσι τὸν λόγον, ἀλλʼ οἷς δέδοται. ",
            "11":"\n εἰσὶν γὰρ εὐνοῦχοι οἵτινες ἐκ κοιλίας μητρὸς ἐγεννήθησαν\n\nοὕτως, καὶ εἰσὶν εὐνοῦχοι οἵτινες εὐνουχίσθησαν ὑπὸ τῶν\n\nἀνθρώπων, καὶ εἰσὶν εὐνοῦχοι οἵτινες εὐνούχισαν ἑαυτοὺς\n\nδιὰ τὴν βασιλείαν τῶν οὐρανῶν. ὁ δυνάμενος χωρεῖν χωρείτω. ",
            "12":"\n \n Τότε προσηνέχθησαν αὐτῷ παιδία, ἵνα τὰς χεῖρας\n\nἐπιθῇ αὐτοῖς καὶ προσεύξηται· οἱ δὲ μαθηταὶ ἐπετίμησαν\n\nαὐτοῖς. ",
            "13":"\n ὁ δὲ Ἰησοῦς εἶπεν Ἄφετε τὰ παιδία καὶ μὴ \n\nκωλύετε αὐτὰ ἐλθεῖν πρός με, τῶν γὰρ τοιούτων ἐστὶν\n\nἡ βασιλεία τῶν οὐρανῶν. ",
            "14":"\n καὶ ἐπιθεὶς τὰς χεῖρας αὐτοῖς\n\nἐπορεύθη ἐκεῖθεν. ",
            "15":"\n \n Καὶ ἰδοὺ εἷς προσελθὼν αὐτῷ εἶπεν Διδάσκαλε, τί \n\nἀγαθὸν ποιήσω ἵνα σχῶ ζωὴν αἰώνιον; ",
            "16":"\n ὁ δὲ εἶπεν αὐτῷ\n\nΤί με ἐρωτᾷς περὶ τοῦ ἀγαθοῦ; εἷς ἐστὶν ὁ ἀγαθός· εἰ δὲ\n\nθέλέις εἰς τὴν ζωὴν εἰσελθεῖν, τήρει τὰς ἐντολάς. ",
            "17":"\n λέγει \n\nαὐτῷ Ποίας; ὁ δὲ Ἰησοῦς ἔφη Τό\n Οὐ φονεύσεις, Οὐ μοιχεύσεις, \nΟὐ κλέψεις, Οὐ ψευδομαρτυρήσεις, ",
            "18":"\n Τίμα\n\nτὸν πατέρα καὶ τὴν μητέρα,\n \n καί\n Ἀγαπήσεις τὸν \n πλησίον σου ὡς σεαυτόν. ",
            "19":"\n λέγει αὐτῷ ὁ νεανίσκος\n\nΤαῦτα πάντα ἐφύλαξα· τί ἔτι ὑστερῶ; ",
            "20":"\n ἔφη αὐτῷ ὁ Ἰησοῦς \n\nΕἰ θέλεις τέλειος εἶναι, ὕπαγε πώλησόν σου τὰ ὑπάρχοντα \n\nκαὶ δὸς [τοῖς] πτωχοῖς, καὶ ἕξεις θησαυρὸν ἐν οὐρανοῖς,\n\nκαὶ δεῦρο ἀκολούθει μοι. ",
            "21":"\n ἀκούσας δὲ ὁ νεανίσκος τὸν\n\nλόγον [τοῦτον] ἀπῆλθεν λυπούμενος, ἦν γὰρ ἔχων κτήματα\n\nπολλά. ",
            "22":"\n Ὁ δὲ Ἰησοῦς εἶπεν τοῖς μαθηταῖς αὐτοῦ\n\nἈμὴν λέγω ὑμῖν ὅτι πλούσιος δυσκόλως εἰσελεύσεται εἰς\n\nτὴν βασιλείαν τῶν οὐρανῶν· ",
            "23":"\n πάλιν δὲ λέγω ὑμῖν, εὐκοπώτερόν \n\nἐστιν κάμηλον διὰ τρήματος ῥαφίδος εἰσελθεῖν ἢ \n\nπλούσιον εἰς τὴν βασιλείαν τοῦ θεοῦ. ",
            "24":"\n ἀκούσαντες δὲ\n\nοἱ μαθηταὶ ἐξεπλήσσοντο σφόδρα λέγοντες Τίς ἄρα δύναται \n\nσωθῆναι; ",
            "25":"\n ἐμβλέψας δὲ ὁ Ἰησοῦς εἶπεν αὐτοῖς Παρὰ\n \n ἀνθρώποις τοῦτο ἀδύνατόν ἐστιν,\n παρὰ δὲ θεῷ πάντα δυνατά. ",
            "26":"\n Τότε ἀποκριθεὶς ὁ Πέτρος εἶπεν αὐτῷ\n\nἸδοὺ ἡμεῖς ἀφήκαμεν πάντα καὶ ἠκολουθήσαμέν σοι· τί\n\nἄρα ἔσται ἡμῖν; ",
            "27":"\n ὁ δὲ Ἰησοῦς εἶπεν αὐτοῖς Ἀμὴν λέγω\n\nὑμῖν ὅτι ὑμεῖς οἱ ἀκολουθήσαντές μοι ἐν τῇ παλινγενεσίᾳ,\n\nὅταν καθίσῃ ὁ υἱὸς τοῦ ἀνθρώπου ἐπὶ θρόνου δόξης αὐτοῦ,\n\n\n\n καθήσεσθε καὶ ὑμεῖς ἐπὶ δώδεκα θρόνους κρίνοντες τὰς\n\n\n\nδώδεκα φυλὰς τοῦ Ἰσραήλ. ",
            "28":"\n καὶ πᾶς ὅστις ἀφῆκεν οἰκίας\n\nἢ ἀδελφοὺς ἢ ἀδελφὰς ἢ πατέρα ἢ μητέρα ἢ τέκνα ἢ\n\nἀγροὺς ἕνεκεν τοῦ ἐμοῦ ὀνόματος, πολλαπλασίονα λήμψεται \n\nκαὶ ζωὴν αἰώνιον κληρονομήσει. ",
            "29":"\n Πολλοὶ δὲ ἔσονται\n\nπρῶτοι ἔσχατοι καὶ ἔσχατοι πρῶτοι."
        },
        "19":{
            "0":"\n Ὁμοία γάρ ἐστιν\n\nἡ βασιλεία τῶν οὐρανῶν ἀνθρώπῳ οἰκοδεσπότῃ ὅστις\n\nἐξῆλθεν ἅμα πρωὶ μισθώσασθαι ἐργάτας εἰς τὸν ἀμπελῶνα\n\nαὐτοῦ· ",
            "1":"\n συμφωνήσας δὲ μετὰ τῶν ἐργατῶν ἐκ δηναρίου\n\nτὴν ἡμέραν ἀπέστειλεν αὐτοὺς εἰς τὸν ἀμπελῶνα αὐτοῦ. ",
            "2":"\n καὶ ἐξελθὼν περὶ τρίτην ὥραν εἶδεν ἄλλους ἑστῶτας ἐν τῇ\n\nἀγορᾷ ἀργούς· ",
            "3":"\n καὶ ἐκείνοις εἶπεν Ὑπάγετε καὶ ὑμεῖς εἰς τὸν ἀμπελῶνα, \n\nκαὶ ὃ ἐὰν ᾖ δίκαιον δώσω ὑμῖν· ",
            "4":"\n οἱ δὲ\n\nἀπῆλθον. πάλιν [δὲ] ἐξελθὼν περὶ ἕκτην καὶ ἐνάτην ὥραν\n\nἐποίησεν ὡσαύτως. ",
            "5":"\n περὶ δὲ τὴν ἑνδεκάτην ἐξελθὼν εὗρεν\n\nἄλλους ἑστῶτας, καὶ λέγει αὐτοῖς Τί ὧδε ἑστήκατε ὅλην\n\nτὴν ἡμέραν ἀργοί; ",
            "6":"\n λέγουσιν αὐτῷ Ὅτι οὐδεὶς ἡμᾶς ἐμισθώσατο·\n\nλέγει αὐτοῖς Ὑπάγετε καὶ ὑμεῖς εἰς τὸν ἀμπελῶνα. ",
            "7":"\n ὀψίας δὲ γενομένης λέγει ὁ κύριος τοῦ ἀμπελῶνος\n\n\n\n τῷ ἐπιτρόπῳ αὐτοῦ Κάλεσον τοὺς ἐργάτας καὶ ἀπόδος \n\nτὸν μισθὸν ἀρξάμενος ἀπὸ τῶν ἐσχάτων ἕως τῶν πρώτων. ",
            "8":"\n ἐλθόντες δὲ οἱ περὶ τὴν ἑνδεκάτην ὥραν ἔλαβον ἀνὰ\n\nδηνάριον. ",
            "9":"\n καὶ ἐλθόντες οἱ πρῶτοι ἐνόμισαν ὅτι πλεῖον λήμψονται·\n\nκαὶ ἔλαβον [τὸ] ἀνὰ δηνάριον καὶ αὐτοί. ",
            "10":"\n λαβόντες\n\nδὲ ἐγόγγυζον κατὰ τοῦ οἰκοδεσπότου λέγοντες ",
            "11":"\n Οὗτοι\n\n\n\n οἱ ἔσχατοι μίαν ὥραν ἐποίησαν, καὶ ἴσους αὐτοὺς ἡμῖν\n\nἐποίησας τοῖς βαστάσασι τὸ βάρος τῆς ἡμέρας καὶ τὸν\n \n καύσωνα. ",
            "12":"\n ὁ δὲ ἀποκριθεὶς ἑνὶ αὐτῶν εἶπεν Ἑταῖρε, οὐκ ἀδικῶ \n\nσε· οὐχὶ δηναρίου συνεφώνησάς μοι; ",
            "13":"\n ἆρον τὸ σὸν\n\nκαὶ ὕπαγε· θέλω δὲ τούτῳ τῷ ἐσχάτῳ δοῦναι ὡς καὶ σοί· ",
            "14":"\n οὐκ ἔξεστίν μοι ὃ θέλω ποιῆσαι ἐν τοῖς ἐμοῖς; ἢ ὁ ὀφθαλμός \n\nσου πονηρός ἐστιν ὅτι ἐγὼ ἀγαθός εἰμι; ",
            "15":"\n Οὕτως ἔσονται \n\nοἱ ἔσχατοι πρῶτοι καὶ οἱ πρῶτοι ἔσχατοι. ",
            "16":"\n \n Μέλλων δὲ ἀναβαίνειν Ἰησοῦς εἰς Ἰεροσόλυμα παρέλαβεν \n\nτοὺς δώδεκα [μαθητὰς] κατʼ ἰδίαν, καὶ ἐν τῇ ὁδῷ εἶπεν\n\nαὐτοῖς ",
            "17":"\n Ἰδοὺ ἀναβαίνομεν εἰς Ἰεροσόλυμα, \n\nκαὶ ὁ υἱὸς τοῦ\n\nἀνθρώπου παραδοθήσεται τοῖς ἀρχιερεῦσιν καὶ γραμματεῦσιν, \n\nκαὶ κατακρινοῦσιν αὐτὸν [θανάτῳ], ",
            "18":"\n καὶ παραδώσουσιν\n\nαὐτὸν τοῖς ἔθνεσιν εἰς τὸ ἐμπαῖξαι καὶ μαστιγῶσαι καὶ\n\nσταυρῶσαι, καὶ τῇ τρίτῃ ἡμέρᾳ ἐγερθήσεται. ",
            "19":"\n \n Τότε προσῆλθεν αὐτῷ ἡ μήτηρ τῶν υἱῶν Ζεβεδαίου μετὰ\n\nτῶν υἱῶν αὐτῆς προσκυνοῦσα καὶ αἰτοῦσά τι ἀπʼ αὐτοῦ. ",
            "20":"\n ὁ δὲ εἶπεν αὐτῇ Τί θέλεις; λέγει αὐτῷ Εἰπὲ ἵνα \n\nκαθίσωσιν οὗτοι οἱ δύο υἱοί μου εἷς ἐκ δεξιῶν καὶ εἷς ἐξ\n\nεὐωνύμων σου ἐν τῇ βασιλείᾳ σου. ",
            "21":"\n ἀποκριθεὶς δὲ ὁ\n\nἸησοῦς εἶπεν Οὐκ οἴδατε τί αἰτεῖσθε· δύνασθε πιεῖν τὸ\n\nποτήριον ὃ ἐγὼ μέλλω πίνειν; λέγουσιν αὐτῷ Δυνάμεθα. ",
            "22":"\n λέγει αὐτοῖς Τὸ μὲν ποτήριόν μου πίεσθε, τὸ δὲ καθίσαι\n\nἐκ δεξιῶν μου καὶ ἐξ εὐωνύμων οὐκ ἔστιν ἐμὸν δοῦναι, \n\nἀλλʼ οἷς ἡτοίμασται ὑπὸ τοῦ πατρός μου. ",
            "23":"\n καὶ ἀκούσαντες \n\nοἱ δέκα ἠγανάκτησαν περὶ τῶν δύο ἀδελφῶν. ",
            "24":"\n ὁ δὲ\n\nἸησοῦς προσκαλεσάμενος αὐτοὺς εἶπεν Οἴδατε ὅτι οἱ ἄρχοντες \n\nτῶν ἐθνῶν κατακυριεύουσιν αὐτῶν καὶ οἱ μεγάλοι\n\nκατεξουσιάζουσιν αὐτῶν. ",
            "25":"\n οὐχ οὕτως ἐστὶν ἐν ὑμῖν· ἀλλʼ ὃς\n\nἂν θέλῃ ἐν ὑμῖν μέγας γενέσθαι ἔσται ὑμῶν διάκονος, ",
            "26":"\n καὶ ὃς ἂν θέλῃ ἐν ὑμῖν εἶναι πρῶτος ἔσται ὑμῶν δοῦλος· ",
            "27":"\n ὥσπερ ὁ υἱὸς τοῦ ἀνθρώπου οὐκ ἦλθεν διακονηθῆναι ἀλλὰ\n\nδιακονῆσαι καὶ δοῦναι τὴν ψυχὴν αὐτοῦ λύτρον ἀντὶ πολλῶν.\n ",
            "28":"\n \n Καὶ ἐκπορευομένων αὐτῶν ἀπὸ Ἰερειχὼ ἠκολούθησεν\n\nαὐτῷ ὄχλος πολύς. ",
            "29":"\n καὶ ἰδοὺ δύο τυφλοὶ καθήμενοι παρὰ\n\nτὴν ὁδόν, ἀκούσαντες ὅτι Ἰησοῦς παράγει, ἔκραξαν λέγοντες Κύριε, ἐλέησον ἡμᾶς, υἱὸς Δαυείδ. ",
            "30":"\n ὁ δὲ ὄχλος ἐπετίμησεν\n\nαὐτοῖς ἵνα σιωπήσωσιν· οἱ δὲ μεῖζον ἔκραξαν λέγοντες Κύριε, \n\nἐλέησον ἡμᾶς, υἱὸς Δαυείδ· ",
            "31":"\n καὶ στὰς\n\n[ὁ] Ἰησοῦς ἐφώνησεν αὐτοὺς καὶ εἶπεν Τί θέλετε ποιήσω\n\nὑμῖν; ",
            "32":"\n λέγουσιν αὐτῷ Κύριε, \n\nἵνα ἀνοιγῶσιν οἱ ὀφθαλμοὶ\n\n\n\n ἡμῶν. ",
            "33":"\n σπλαγχνισθεὶς δὲ ὁ Ἰησοῦς ἥψατο τῶν ὀμμάτων\n\nαὐτῶν, καὶ εὐθέως ἀνέβλεψαν καὶ ἠκολούθησαν αὐτῷ. "
        },
        "20":{
            "0":"\n \n Καὶ ὅτε ἤγγισαν εἰς Ἰεροσόλυμα καὶ ἦλθον εἰς Βηθφαγὴ\n\nεἰς τὸ Ὄρος τῶν Ἐλαιῶν, τότε Ἰησοῦς ἀπέστειλεν\n\nδύο μαθητὰς ",
            "1":"\n λέγων αὐτοῖς Πορεύεσθε εἰς τὴν κώμην τὴν\n\nκατέναντι ὑμῶν, καὶ εὐθὺς εὑρήσετε ὄνον δεδεμένην καὶ\n\n\n\n πῶλον μετʼ αὐτῆς· λύσαντες ἀγάγετέ μοι. ",
            "2":"\n καὶ ἐάν τις\n\nὑμῖν εἴπῃ τι, ἐρεῖτε ὅτι Ὁ κύριος αὐτῶν χρείαν ἔχει·\n\nεὐθὺς δὲ ἀποστελεῖ αὐτούς. ",
            "3":"\n Τοῦτο δὲ γέγονεν ἵνα πληρωθῇ\n\nτὸ ῥηθὲν διὰ τοῦ προφήτου λέγοντος ",
            "4":"\n \n Εἴπατε τῇ θυγατρὶ Σιών \n Ἰδοὺ ὁ βασιλεύς σου ἔρχεταί σοι \n πραῢς καὶ ἐπιβεβηκὼς ἐπὶ ὄνον \n καὶ ἐπὶ πῶλον υἱὸν ὑποζυγίου. \n ",
            "5":"\n \n Πορευθέντες δὲ οἱ μαθηταὶ καὶ ποιήσαντες καθὼς συνέταξεν\n\nαὐτοῖς ὁ Ἰησοῦς ἤγαγον τὴν ὄνον καὶ τὸν πῶλον, ",
            "6":"\n καὶ\n\nἐπέθηκαν ἐπʼ αὐτῶν τὰ ἱμάτια, καὶ ἐπεκάθισεν ἐπάνω αὐτῶν. ",
            "7":"\n ὁ δὲ πλεῖστος ὄχλος ἔστρωσαν ἑαυτῶν τὰ ἱμάτια\n\nἐν τῇ ὁδῷ, ἄλλοι δὲ ἔκοπτον κλάδους ἀπὸ τῶν δένδρων καὶ\n\nἐστρώννυον ἐν τῇ ὁδῷ. ",
            "8":"\n οἱ δὲ ὄχλοι οἱ προάγοντες αὐτὸν\n\nκαὶ οἱ ἀκολουθοῦντες ἔκραζον λέγοντες\n \n Ὡσαννὰ τῷ υἱῷ Δαυείδ· \n \n Εὐλογημένος ὁ ἐρχόμενος ἐν ὀνόματι Κυρίου· \n \n Ὡσαννὰ ἐν τοῖς ὑψίστοις. \n ",
            "9":"\n \n καὶ εἰσελθόντος αὐτοῦ εἰς Ἰεροσόλυμα ἐσείσθη πᾶσα ἡ\n ",
            "10":"\n πόλις λέγουσα Τίς ἐστιν οὗτος; οἱ δὲ ὄχλοι ἔλεγον Οὗτός\n\nἐστιν ὁ προφήτης Ἰησοῦς ὁ ἀπὸ Ναζαρὲθ τῆς Γαλιλαίας. ",
            "11":"\n \n Καὶ εἰσῆλθεν Ἰησοῦς εἰς τὸ ἱερόν, καὶ ἐξέβαλεν \n\nπάντας τοὺς πωλοῦντας καὶ ἀγοράζοντας ἐν τῷ ἱερῷ καὶ\n\nτὰς τραπέζας τῶν κολλυβιστῶν κατέστρεψεν καὶ τὰς καθέδρας \n\nτῶν πωλούντων τὰς περιστεράς, ",
            "12":"\n καὶ λέγει αὐτοῖς\n\nΓέγραπται\n Ὁ οἶκός μου οἶκος προσευχῆς κληθήσεται, \n ὑμεῖς δὲ αὐτὸν ποιεῖτε\n σπήλαιον λῃστῶν. ",
            "13":"\n Καὶ προσῆλθον \n\nαὐτῷ τυφλοὶ καὶ χωλοὶ ἐν τῷ ἱερῷ, καὶ ἐθεράπευσεν \n\nαὐτούς. ",
            "14":"\n Ἰδόντες δὲ οἱ ἀρχιερεῖς καὶ οἱ γραμματεῖς\n\nτὰ θαυμάσια ἃ ἐποίησεν καὶ τοὺς παῖδας τοὺς κράζοντας\n\nἐν τῷ ἱερῷ καὶ λέγοντας Ὡσαννὰ τῷ υἱῷ Δαυείδ\n\nἠγανάκτησαν καὶ εἶπαν αὐτῷ ",
            "15":"\n Ἀκούεις τί οὗτοι λέγουσιν; \n\nὁ δὲ Ἰησοῦς λέγει αὐτοῖς Ναί· οὐδέποτε ἀνέγνωτε\n\nὅτι\n Ἐκ στόματος νηπίων καὶ θηλαζόντων κατηρτίσω αἶνον; ",
            "16":"\n Καὶ καταλιπὼν αὐτοὺς ἐξῆλθεν\n\nἔξω τῆς πόλεως εἰς Βηθανίαν, καὶ ηὐλίσθη ἐκεῖ. ",
            "17":"\n \n Πρωὶ δὲ ἐπαναγαγὼν εἰς τὴν πόλιν ἐπείνασεν. ",
            "18":"\n καὶ \n\nἰδὼν συκῆν μίαν ἐπὶ τῆς ὁδοῦ ἦλθεν ἐπʼ αὐτήν, καὶ\n\nοὐδὲν εὗρεν ἐν αὐτῇ εἰ μὴ φύλλα μόνον, καὶ λέγει αὐτῇ\n\nΟὐ μηκέτι ἐκ σοῦ καρπὸς γένηται εἰς τὸν αἰῶνα· καὶ\n\nἐξηράνθη παραχρῆμα ἡ συκῆ. ",
            "19":"\n καὶ ἰδόντες οἱ μαθηταὶ\n\nἐθαύμασαν λέγοντες Πῶς παραχρῆμα ἐξηράνθη ἡ συκῆ; ",
            "20":"\n ἀποκριθεὶς δὲ ὁ Ἰησοῦς εἶπεν αὐτοῖς Ἀμὴν λέγω ὑμῖν,\n\nἐὰν ἔχητε πίστιν καὶ μὴ διακριθῆτε, οὐ μόνον τὸ τῆς\n\nσυκῆς ποιήσετε, ἀλλὰ κἂν τῷ ὄρει τούτῳ εἴπητε Ἄρθητι\n\nκαὶ βλήθητι εἰς τὴν θάλασσαν, \n\nγενήσεται· ",
            "21":"\n καὶ πάντα\n\nὅσα ἂν αἰτήσητε ἐν τῇ προσευχῇ πιστεύοντες λήμψεσθε. ",
            "22":"\n \n Καὶ ἐλθόντος αὐτοῦ εἰς τὸ ἱερὸν προσῆλθαν αὐτῷ διδάσκοντι \n\nοἱ ἀρχιερεῖς καὶ οἱ πρεσβύτεροι τοῦ λαοῦ λέγοντες\n\nἘν ποίᾳ ἐξουσίᾳ ταῦτα ποιεῖς; καὶ τίς σοι ἔδωκεν τὴν\n \n ἐξουσίαν ταύτην; ",
            "23":"\n ἀποκριθεὶς [δὲ] ὁ Ἰησοῦς εἶπεν αὐτοῖς\n\nἘρωτήσω ὑμᾶς κἀγὼ λόγον ἕνα, ὃν ἐὰν εἴπητέ μοι\n\nκἀγὼ ὑμῖν ἐρῶ ἐν ποίᾳ ἐξουσίᾳ ταῦτα ποιῶ· ",
            "24":"\n τὸ βάπτισμα\n\nτὸ Ἰωάνου πόθεν ἦν; ἐξ οὐρανοῦ ἢ ἐξ ἀνθρώπων; οἱ\n\n\n\n δὲ διελογίζοντο ἐν ἑαυτοῖς λέγοντες Ἐὰν εἴπωμεν Ἐξ οὐρανοῦ, \n\nἐρεῖ ἡμῖν Διὰ τί οὖν οὐκ ἐπιστεύσατε αὐτῷ; ",
            "25":"\n ἐὰν δὲ εἴπωμεν Ἐξ ἀνθρώπων, φοβούμεθα τὸν ὄχλον,\n\nπάντες γὰρ ὡς προφήτην ἔχουσιν τὸν Ἰωάνην· ",
            "26":"\n καὶ ἀποκριθέντες\n\nτῷ Ἰησοῦ εἶπαν Οὐκ οἴδαμεν. ἔφη αὐτοῖς καὶ\n\nαὐτός Οὐδὲ ἐγὼ λέγω ὑμῖν ἐν ποίᾳ ἐξουσίᾳ ταῦτα ποιῶ. ",
            "27":"\n Τί δὲ ὑμῖν δοκεῖ; ἄνθρωπος εἶχεν τέκνα δύο. προσελθὼν\n\nτῷ πρώτῳ εἶπεν Τέκνον, ὕπαγε σήμερον ἐργάζου ἐν\n\n\n\n τῷ ἀμπελῶνι· ",
            "28":"\n ὁ δὲ ἀποκριθεὶς εἶπεν Ἐγώ, \n\nκύριε· καὶ\n\nοὐκ ἀπῆλθεν. ",
            "29":"\n προσελθὼν δὲ τῷ δευτέρῳ εἶπεν ὡσαύτως· ὁ\n\nδὲ ἀποκριθεὶς εἶπεν Οὐ θέλω· ὕστερον μεταμεληθεὶς ἀπῆλθεν. ",
            "30":"\n τίς ἐκ τῶν δύο ἐποίησεν τὸ θέλημα τοῦ πατρός;\n\n\n\n λέγουσιν Ὁ ὕστερος. λέγει αὐτοῖς ὁ Ἰησοῦς Ἀμὴν λέγω\n\nὑμῖν ὅτι οἱ τελῶναι καὶ αἱ πόρναι προάγουσιν ὑμᾶς εἰς τὴν\n\nβασιλείαν τοῦ θεοῦ. ",
            "31":"\n ἦλθεν γὰρ Ἰωάνης πρὸς ὑμᾶς ἐν ὁδῷ\n\nδικαιοσύνης, καὶ οὐκ ἐπιστεύσατε αὐτῷ· οἱ δὲ τελῶναι\n\nκαὶ αἱ πόρναι ἐπίστευσαν αὐτῷ· ὑμεῖς δὲ ἰδόντες οὐδὲ μετεμελήθητε \n\nὕστερον τοῦ πιστεῦσαι αὐτῷ. ",
            "32":"\n Ἄλλην\n\nπαραβολὴν ἀκούσατε. Ἄνθρωπος ἦν οἰκοδεσπότης \n\nὅστις\n \n ἐφύτευσεν ἀμπελῶνα καὶ φραγμὸν αὐτῷ\n\nπεριέθηκεν καὶ ὤρυξεν ἐν αὐτῷ ληνὸν καὶ ᾠκοδόμησεν \n\nπύργον,\n \n καὶ ἐξέδετο αὐτὸν γεωργοῖς, καὶ ἀπεδήμησεν. ",
            "33":"\n ὅτε δὲ ἤγγισεν ὁ καιρὸς τῶν καρπῶν, \n\nἀπέστειλεν\n\nτοὺς δούλους αὐτοῦ πρὸς τοὺς γεωργοὺς λαβεῖν τοὺς\n\nκαρποὺς αὐτοῦ. ",
            "34":"\n καὶ λαβόντες οἱ γεωργοὶ τοὺς δούλους\n\nαὐτοῦ ὃν μὲν ἔδειραν, ὃν δὲ ἀπέκτειναν, ὃν δὲ ἐλιθοβόλησαν. ",
            "35":"\n πάλιν ἀπέστειλεν ἄλλους δούλους πλείονας τῶν\n\nπρώτων, καὶ ἐποίησαν αὐτοῖς ὡσαύτως. ",
            "36":"\n ὕστερον δὲ ἀπέστειλεν\n\nπρὸς αὐτοὺς τὸν υἱὸν αὐτοῦ λέγων Ἐντραπήσονται\n \n τὸν υἱόν μου. ",
            "37":"\n οἱ δὲ γεωργοὶ ἰδόντες τὸν υἱὸν εἶπον ἐν\n\nἑαυτοῖς Οὗτός ἐστιν ὁ κληρονόμος· δεῦτε ἀποκτείνωμεν\n\nαὐτὸν καὶ σχῶμεν τὴν κληρονομίαν αὐτοῦ· ",
            "38":"\n καὶ λαβόντες\n\nαὐτὸν ἐξέβαλον ἔξω τοῦ ἀμπελῶνος καὶ ἀπέκτειναν. ",
            "39":"\n ὅταν\n\nοὖν ἔλθῃ ὁ κύριος τοῦ ἀμπελῶνος, τί ποιήσει τοῖς γεωργοῖς\n\nἐκείνοις; ",
            "40":"\n λέγουσιν αὐτῷ Κακοὺς κακῶς ἀπολέσει αὐτούς,\n\nκαὶ τὸν ἀμπελῶνα ἐκδώσεται ἄλλοις γεωργοῖς, οἵτινες\n\nἀποδώσουσιν αὐτῷ τοὺς καρποὺς ἐν τοῖς καιροῖς αὐτῶν.\n\nλέγει αὐτοῖς ὁ Ἰησοῦς ",
            "41":"\n Οὐδέποτε ἀνέγνωτε ἐν ταῖς γραφαῖς\n \n Λίθον ὃν ἀπεδοκίμασαν οἱ οἰκοδομοῦντες \n οὗτος ἐγενήθη εἰς κεφαλὴν γωνίας· \n παρὰ Κυρίου ἐγένετο αὕτη, \n καὶ ἔστιν θαυμαστὴ ἐν ὀφθαλμοῖς ἡμῶν; \n ",
            "42":"\n \n διὰ τοῦτο λέγω ὑμῖν ὅτι ἀρθήσεται ἀφʼ ὑμῶν ἡ βασιλεία \n\nτοῦ θεοῦ καὶ δοθήσεται ἔθνει ποιοῦντι τοὺς καρποὺς αὐτῆς. ",
            "43":"\n [Καὶ ὁ πεσὼν ἐπὶ τὸν λίθον τοῦτον συνθλασθήσεται· ἐφʼ ὃν\n\nδʼ ἂν πέσῃ λικμήσει αὐτόν.] ",
            "44":"\n Καὶ ἀκούσαντες \n\nοἱ ἀρχιερεῖς καὶ οἱ Φαρισαῖοι τὰς παραβολὰς αὐτοῦ ἔγνωσαν \n\nὅτι περὶ αὐτῶν λέγει· ",
            "45":"\n καὶ ζητοῦντες αὐτὸν κρατῆσαι \n\nἐφοβήθησαν τοὺς ὄχλους, ἐπεὶ εἰς προφήτην αὐτὸν\n\nεἶχον. "
        },
        "21":{
            "0":"\n Καὶ ἀποκριθεὶς ὁ Ἰησοῦς πάλιν εἶπεν ἐν\n\nπαραβολαῖς αὐτοῖς λέγων ",
            "1":"\n Ὡμοιώθη ἡ βασιλεία τῶν οὐρανῶν \n\nἀνθρώπῳ βασιλεῖ, ὅστις ἐποίησεν γάμους τῷ υἱῷ\n\nαὐτοῦ. ",
            "2":"\n καὶ ἀπέστειλεν τοὺς δούλους αὐτοῦ καλέσαι τοὺς\n\nκεκλημένους εἰς τοὺς γάμους, καὶ οὐκ ἤθελον ἐλθεῖν. ",
            "3":"\n πάλιν\n\nἀπέστειλεν ἄλλους δούλους λέγων Εἴπατε τοῖς κεκλημένοις \n\nἸδοὺ τὸ ἄριστόν μου ἡτοίμακα, οἱ ταῦροί μου\n\nκαὶ τὰ σιτιστὰ τεθυμένα, καὶ πάντα ἕτοιμα· δεῦτε εἰς\n\nτοὺς γάμους. ",
            "4":"\n οἱ δὲ ἀμελήσαντες ἀπῆλθον, ὃς μὲν εἰς τὸν\n\nἴδιον ἀγρόν, \n\nὃς δὲ ἐπὶ τὴν ἐμπορίαν αὐτοῦ· ",
            "5":"\n οἱ δὲ λοιποὶ\n\nκρατήσαντες τοὺς δούλους αὐτοῦ ὕβρισαν καὶ ἀπέκτειναν. ",
            "6":"\n ὁ δὲ βασιλεὺς ὠργίσθη, καὶ πέμψας τὰ στρατεύματα\n \n αὐτοῦ ἀπώλεσεν τοὺς φονεῖς ἐκείνους καὶ τὴν πόλιν αὐτῶν\n\nἐνέπρησεν. ",
            "7":"\n τότε λέγει τοῖς δούλοις αὐτοῦ Ὁ μὲν γάμος\n\nοἱ δὲ κεκλημένοι οὐκ ἦσαν ἄξιοι· ἕτοιμός ἐστιν, ",
            "8":"\n πορεύεσθε\n\nοὖν ἐπὶ τὰς διεξόδους τῶν ὁδῶν, καὶ ὅσους ἐὰν εὕρητε\n\nκαλέσατε εἰς τοὺς γάμους. ",
            "9":"\n καὶ ἐξελθόντες οἱ δοῦλοι\n\nἐκεῖνοι εἰς τὰς ὁδοὺς συνήγαγον πάντας οὓς εὗρον, πονηρούς \n\nτε καὶ ἀγαθούς· καὶ ἐπλήσθη ὁ νυμφὼν ἀνακειμένων. ",
            "10":"\n εἰσελθὼν δὲ ὁ βασιλεὺς θεάσασθαί τοὺς ἀνακειμένους εἶδεν\n\nἐκεῖ ἄνθρωπον οὐκ ἐνδεδυμένον ἔνδυμα γάμου· ",
            "11":"\n καὶ λέγει\n\n\n\n αὐτῷ Ἑταῖρε, πῶς εἰσῆλθες ὧδε μὴ ἔχων ἔνδυμα γάμου;\n\nὁ δὲ ἐφιμώθη. ",
            "12":"\n τότε ὁ βασιλεὺς εἶπεν τοῖς διακόνοις Δήσαντες\n\nαὐτοῦ πόδας καὶ χεῖρας ἐκβάλετε αὐτὸν εἰς τὸ\n\nσκότος τὸ ἐξώτερον· ἐκεῖ ἔσται ὁ κλαυθμὸς καὶ ὁ βρυγμὸς \n\nτῶν ὀδόντων. ",
            "13":"\n πολλοὶ γάρ εἰσιν κλητοὶ ὀλίγοι δὲ\n\nἐκλεκτοί. ",
            "14":"\n \n Τότε πορευθέντες οἱ Φαρισαῖοι συμβούλιον ἔλαβον\n\nὅπως αὐτὸν παγιδεύσωσιν ἐν λόγῳ. ",
            "15":"\n καὶ ἀποστέλλουσιν\n\nαὐτῷ τοὺς μαθητὰς αὐτῶν μετὰ τῶν Ἡρῳδιανῶν λέγοντας\n\nΔιδάσκαλε, οἴδαμεν ὅτι ἀληθὴς εἶ καὶ τὴν ὁδὸν τοῦ θεοῦ ἐν\n\nἀληθείᾳ διδάσκεις, καὶ οὐ μέλει σοι περὶ οὐδενός, οὐ γὰρ\n\nβλέπεις εἰς πρόσωπον ἀνθρώπων· ",
            "16":"\n εἰπὸν οὖν ἡμῖν τί σοι\n\nδοκεῖ· ἔξεστιν δοῦναι κῆνσον Καίσαρι ἢ οὔ; ",
            "17":"\n γνοὺς δὲ\n\nὁ Ἰησοῦς τὴν πονηρίαν αὐτῶν εἶπεν Τί με πειράζετε,\n\nὑποκριταί; ",
            "18":"\n ἐπιδείξατέ μοι τὸ νόμισμα τοῦ κήνσου. \n\nοἱ\n\n δὲ προσήνεγκαν αὐτῷ δηνάριον. ",
            "19":"\n καὶ λέγει αὐτοῖς Τίνος\n\nἡ εἰκὼν αὕτη καὶ ἡ ἐπιγραφή; ",
            "20":"\n λέγουσιν Καίσαρος. \n\nτότε\n\nλέγει αὐτοῖς Ἀπόδοτε οὖν τὰ Καίσαρος Καίσαρι καὶ τὰ\n\nτοῦ θεοῦ τῷ θεῷ. ",
            "21":"\n καὶ ἀκούσαντες ἐθαύμασαν, καὶ ἀφέντες\n\nαὐτὸν ἀπῆλθαν. ",
            "22":"\n \n Ἐν ἐκείνῃ τῇ ἡμέρᾳ προσῆλθον αὐτῷ Σαδδουκαῖοι, λέγοντες\n\nμὴ εἶναι ἀνάστασιν, καὶ ἐπηρώτησαν αὐτὸν ",
            "23":"\n λέγοντες\n\nΔιδάσκαλε, Μωυσῆς εἶπεν\n Ἐάν τις ἀποθάνῃ μὴ ἔχων τέκνα, ἐπιγαμβρεύσει ὁ ἀδελφὸς αὐτοῦ τὴν \n \n γυναῖκα αὐτοῦ καὶ ἀναστήσει σπέρμα τῷ ἀδελφῷ αὐτοῦ. ",
            "24":"\n ἦσαν δὲ παρʼ ἡμῖν ἑπτὰ ἀδελφοί· καὶ ὁ πρῶτος\n\nγήμας ἐτελεύτησεν, καὶ μὴ ἔχων σπέρμα ἀφῆκεν τὴν\n\nγυναῖκα αὐτοῦ τῷ ἀδελφῷ αὐτοῦ· ",
            "25":"\n ὁμοίως καὶ ὁ δεύτερος\n\nκαὶ ὁ τρίτος, ",
            "26":"\n ἕως τῶν ἑπτά· ὕστερον δὲ πάντων ἀπέθανεν\n\nἡ γυνή. ",
            "27":"\n ἐν τῇ ἀναστάσει οὖν τίνος τῶν ἑπτὰ ἔσται γυνή; \n\nπάντες γὰρ ἔσχον αὐτήν. ",
            "28":"\n ἀποκριθεὶς δὲ ὁ Ἰησοῦς\n\nεἶπεν αὐτοῖς Πλανᾶσθε μὴ εἰδότες τὰς γραφὰς μηδὲ τὴν\n\nδύναμιν τοῦ θεοῦ· ",
            "29":"\n ἐν γὰρ τῇ ἀναστάσει οὔτε γαμοῦσιν\n\nοὔτε γαμίζονται, ἀλλʼ ὡς ἄγγελοι ἐν τῷ οὐρανῷ εἰσίν· ",
            "30":"\n περὶ δὲ τῆς ἀναστάσεως τῶν νεκρῶν οὐκ ἀνέγνωτε τὸ ῥηθὲν \n\nὑμῖν ὑπὸ τοῦ θεοῦ λέγοντος ",
            "31":"\n Ἐγώ εἰμι ὁ θεὸς\n\nἈβραὰμ καὶ ὁ θεὸς Ἰσαὰκ καὶ ὁ θεὸς Ἰακώβ; \n \n οὐκ ἔστιν [ὁ] θεὸς νεκρῶν ἀλλὰ ζώντων. ",
            "32":"\n Καὶ ἀκούσαντες\n\nοἱ ὄχλοι ἐξεπλήσσοντο ἐπὶ τῇ διδαχῇ αὐτοῦ. ",
            "33":"\n \n Οἱ δὲ Φαρισαῖοι ἀκούσαντες ὅτι ἐφίμωσεν τοὺς Σαδδουκαίους \n\nσυνήχθησαν ἐπὶ τὸ αὐτό. ",
            "34":"\n καὶ ἐπηρώτησεν εἷς\n\nἐξ αὐτῶν νομικὸς πειράζων αὐτόν ",
            "35":"\n Διδάσκαλε, \n\nποία ἐντολὴ\n\nμεγάλη ἐν τῷ νόμῳ; ",
            "36":"\n ὁ δὲ ἔφη αὐτῷ\n \n Ἀγαπήσεις Κύριον\n\nτὸν θεόν σου ἐν ὅλῃ καρδίᾳ σου καὶ ἐν ὅλῃ τῇ\n\nψυχῇ σου καὶ ἐν ὅλῃ τῇ διανοίᾳ σου·\n ",
            "37":"\n αὕτη ἐστὶν ἡ\n\nμεγάλη καὶ πρώτη ἐντολή. ",
            "38":"\n δευτέρα ὁμοία αὕτη\n Ἀγαπήσεις τὸν πλησίον σου ὡς σεαυτόν. ",
            "39":"\n ἐν ταύταις ταῖς\n\nδυσὶν ἐντολαῖς ὅλος ὁ νόμος κρέμαται καὶ οἱ προφῆται. ",
            "40":"\n Συνηγμένων δὲ τῶν Φαρισαίων ἐπηρώτησεν\n\nαὐτοὺς ὁ Ἰησοῦς λέγων ",
            "41":"\n Τί ὑμῖν δοκεῖ περὶ τοῦ χριστοῦ;\n\nτίνος υἱός ἐστιν; λέγουσιν αὐτῷ Τοῦ Δαυείδ. ",
            "42":"\n λέγει αὐτοῖς\n\nΠῶς οὖν Δαυεὶδ ἐν πνεύματι καλεῖ αὐτὸν κύριον λέγων ",
            "43":"\n \n Εἶπεν Κύριος τῷ κυρίῳ μου Κάθου ἐκ δεξιῶν μου \n ἕως ἂν θῶ τοὺς ἐχθρούς σου ὑποκάτω τῶν ποδῶν \n σου; \n ",
            "44":"\n \n εἰ οὖν Δαυεὶδ καλεῖ αὐτὸν κύριον, πῶς υἱὸς αὐτοῦ ἐστίν; ",
            "45":"\n καὶ οὐδεὶς ἐδύνατο ἀποκριθῆναι αὐτῷ λόγον, οὐδὲ ἐτόλμησέν\n \n τις ἀπʼ ἐκείνης τῆς ἡμέρας ἐπερωτῆσαι αὐτὸν οὐκέτι."
        },
        "22":{
            "0":"\n \n Τότε [ὁ] Ἰησοῦς ἐλάλησεν τοῖς ὄχλοις καὶ τοῖς μαθηταῖς\n\nαὐτοῦ λέγων ",
            "1":"\n Ἐπὶ τῆς Μωυσέως καθέδρας ἐκάθισαν\n\nοἱ γραμματεῖς καὶ οἱ Φαρισαῖοι. ",
            "2":"\n πάντα οὖν ὅσα ἐὰν εἴπωσιν\n\nὑμῖν ποιήσατε καὶ τηρεῖτε, κατὰ δὲ τὰ ἔργα αὐτῶν μὴ\n\nποιεῖτε, λέγουσιν γὰρ καὶ οὐ ποιοῦσιν. ",
            "3":"\n δεσμεύουσιν δὲ\n\n\n\n φορτία βαρέα καὶ ἐπιτιθέασιν ἐπὶ τοὺς ὤμους τῶν ἀνθρώπων, \n\nαὐτοὶ δὲ τῷ δακτύλῳ αὐτῶν οὐ θέλουσιν κινῆσαι\n\nαὐτά. ",
            "4":"\n πάντα δὲ τὰ ἔργα αὐτῶν ποιοῦσιν πρὸς τὸ θεαθῆναι\n\nτοῖς ἀνθρώποις· πλατύνουσι γὰρ τὰ φυλακτήρια αὐτῶν καὶ\n\nμεγαλύνουσι τὰ κράσπεδα, ",
            "5":"\n φιλοῦσι δὲ τὴν πρωτοκλισίαν\n\nἐν τοῖς δείπνοις καὶ τὰς πρωτοκαθεδρίας ἐν ταῖς συναγωγαῖς ",
            "6":"\n καὶ τοὺς ἀσπασμοὺς ἐν ταῖς ἀγοραῖς καὶ καλεῖσθαι\n\nὑπὸ τῶν ἀνθρώπων Ῥαββεί. ",
            "7":"\n ὑμεῖς δὲ μὴ κληθῆτε\n\nῬαββεί, εἷς γάρ ἐστιν ὑμῶν ὁ διδάσκαλος, πάντες δὲ\n\nὑμεῖς ἀδελφοί ἐστε· ",
            "8":"\n καὶ πατέρα μὴ καλέσητε ὑμῶν ἐπὶ\n\nτῆς γῆς, \n\nεἷς γάρ ἐστιν ὑμῶν ὁ πατὴρ ὁ οὐράνιος· ",
            "9":"\n μηδὲ\n\nκληθῆτε καθηγηταί, \n\nὅτι καθηγητὴς ὑμῶν ἐστὶν εἷς ὁ χριστός· ",
            "10":"\n ὁ δὲ μείζων ὑμῶν ἔσται ὑμῶν διάκονος. ",
            "11":"\n Ὅστις δὲ\n\nὑψώσει ἑαυτὸν ταπεινωθήσεται, καὶ ὅστις ταπεινώσει ἑαυτὸν ὑψωθήσεται. ",
            "12":"",
            "13":"\n Οὐαὶ δὲ ὑμῖν, γραμματεῖς καὶ\n\nΦαρισαῖοι ὑποκριταί, ὅτι κλείετε τὴν βασιλείαν τῶν οὐρανῶν \n\nἔμπροσθεν τῶν ἀνθρώπων· ὑμεῖς γὰρ οὐκ εἰσέρχεσθε,\n\nοὐδὲ τοὺς εἰσερχομένους ἀφίετε εἰσελθεῖν. ",
            "14":"\n Οὐαὶ ὑμῖν,\n\nγραμματεῖς καὶ Φαρισαῖοι ὑποκριταί, ὅτι περιάγετε τὴν\n\nθάλασσαν καὶ τὴν ξηρὰν ποιῆσαι ἕνα προσήλυτον, καὶ\n\nὅταν γένηται ποιεῖτε αὐτὸν υἱὸν γεέννης διπλότερον ὑμῶν. ",
            "15":"\n Οὐαὶ ὑμῖν, ὁδηγοὶ τυφλοὶ οἱ λέγοντες Ὃς ἂν ὀμόσῃ ἐν\n\nτῷ ναῷ, οὐδέν ἐστιν, ὃς δʼ ἂν ὀμόσῃ ἐν τῷ χρυσῷ τοῦ\n\nναοῦ ὀφείλει· ",
            "16":"\n μωροὶ καὶ τυφλοί, \n\nτίς γὰρ μείζων ἐστίν, ὁ\n\nχρυσὸς ἢ ὁ ναὸς ὁ ἁγιάσας τὸν χρυσόν; ",
            "17":"\n καί Ὃς ἂν\n\nὀμόσῃ ἐν τῷ θυσιαστηρίῳ, οὐδέν ἐστιν, ὃς δʼ ἂν ὀμόσῃ ἐν\n\n\n\n τῷ δώρῳ τῷ ἐπάνω αὐτοῦ ὀφείλει· ",
            "18":"\n τυφλοί, \n\nτί γὰρ μεῖζον,\n \n τὸ δῶρον ἢ τὸ θυσιαστήριον τὸ ἁγιάζον τὸ δῶρον; ",
            "19":"\n ὁ οὖν\n\nὀμόσας ἐν τῷ θυσιαστηρίῳ ὀμνύει ἐν αὐτῷ καὶ ἐν πᾶσι\n\nτοῖς ἐπάνω αὐτοῦ· ",
            "20":"\n καὶ ὁ ὀμόσας ἐν τῷ ναῷ ὀμνύει ἐν αὐτῷ \n\nκαὶ ἐν τῷ κατοικοῦντι αὐτόν· ",
            "21":"\n καὶ ὁ ὀμόσας ἐν τῷ \n\nοὐρανῷ ὀμνύει ἐν τῷ θρόνῳ τοῦ θεοῦ καὶ ἐν τῷ καθημένῳ\n\nἐπάνω αὐτοῦ. ",
            "22":"\n Οὐαὶ ὑμῖν, γραμματεῖς καὶ Φαρισαῖοι ὑποκριταί, \n\nὅτι ἀποδεκατοῦτε τὸ ἡδύοσμον καὶ τὸ ἄνηθον καὶ τὸ\n\nκύμινον, καὶ ἀφήκατε τὰ βαρύτερα τοῦ νόμου, τὴν κρίσιν\n\nκαὶ τὸ ἔλεος καὶ τὴν πίστιν· ταῦτα δὲ ἔδει ποιῆσαι κἀκεῖνα\n\nμὴ ἀφεῖναι. ",
            "23":"\n ὁδηγοὶ τυφλοί, διυλίζοντες τὸν κώνωπα τὴν\n\nδὲ κάμηλον καταπίνοντες. ",
            "24":"\n Οὐαὶ ὑμῖν, γραμματεῖς καὶ\n\nΦαρισαῖοι ὑποκριταί, ὅτι καθαρίζετε τὸ ἔξωθεν τοῦ ποτηρίου \n\nκαὶ τῆς παροψίδος, ἔσωθεν δὲ γέμουσιν ἐξ ἁρπαγῆς\n\nκαὶ ἀκρασίας. ",
            "25":"\n Φαρισαῖε τυφλέ, καθάρισον πρῶτον τὸ\n\nἔντος τοῦ ποτηρίου [καὶ τῆς παροψίδος], ἵνα γένηται καὶ\n\nτὸ ἐκτὸς αὐτοῦ καθαρόν. ",
            "26":"\n Οὐαὶ ὑμῖν, γραμματεῖς καὶ\n\nΦαρισαῖοι ὑποκριταί, ὅτι παρομοιάζετε τάφοις κεκονιαμένοις, \n\nοἵτινες ἔξωθεν μὲν φαίνονται ὡραῖοι ἔσωθεν δὲ γέμουσιν \n\nὀστέων νεκρῶν καὶ πάσης ἀκαθαρσίας· ",
            "27":"\n οὕτως καὶ\n\nὑμεῖς ἔξωθεν μὲν φαίνεσθε τοῖς ἀνθρώποις δίκαιοι, ἔσωθεν\n\nδέ ἐστε μεστοὶ ὑποκρίσεως καὶ ἀνομίας. ",
            "28":"\n Οὐαὶ ὑμῖν,\n\nγραμματεῖς καὶ Φαρισαῖοι ὑποκριταί, ὅτι οἰκοδομεῖτε τοὺς\n\nτάφους τῶν προφητῶν καὶ κοσμεῖτε τὰ μνημεῖα τῶν\n\nδικαίων, ",
            "29":"\n καὶ λέγετε Εἰ ἤμεθα ἐν ταῖς ἡμέραις τῶν πατέρων \n\nἡμῶν, οὐκ ἂν ἤμεθα αὐτῶν κοινωνοὶ ἐν τῷ αἵματι τῶν\n\nπροφητῶν· ",
            "30":"\n ὥστε μαρτυρεῖτε ἑαυτοῖς ὅτι υἱοί ἐστε τῶν\n\nφονευσάντων τοὺς προφήτας. ",
            "31":"\n καὶ ὑμεῖς πληρώσατε τὸ \n\nμέτρον τῶν πατέρων ὑμῶν. ",
            "32":"\n ὄφεις γεννήματα ἐχιδνῶν,\n\nπῶς φύγητε ἀπὸ τῆς κρίσεως τῆς γεέννης; ",
            "33":"\n διὰ τοῦτο ἰδοὺ \n\nἐγὼ ἀποστέλλω πρὸς ὑμᾶς προφήτας καὶ σοφοὺς καὶ\n\nγραμματεῖς· ἐξ αὐτῶν ἀποκτενεῖτε καὶ σταυρώσετε, καὶ\n\nἐξ αὐτῶν μαστιγώσετε ἐν ταῖς συναγωγαῖς ὑμῶν καὶ\n\nδιώξετε ἀπὸ πόλεως εἰς πόλιν· ",
            "34":"\n ὅπως ἔλθῃ ἐφʼ ὑμᾶς πᾶν\n \n αἱμα δίκαιον ἐκχυννόμενον ἐπὶ τῆς γῆς ἀπὸ τοῦ αἵματος\n\n\n\n Ἅβελ τοῦ δικαίου ἕως τοῦ αἵματος Ζαχαρίου υἱοῦ Βαραχίου, \n\nὅν ἐφονεύσατε μεταξὺ τοῦ ναοῦ καὶ τοῦ θυσιαστηρίου. ",
            "35":"\n ἀμὴν λέγω ὑμῖν, ἥξει ταῦτα πάντα ἐπὶ τὴν γενεὰν\n\nταύτην. ",
            "36":"\n Ἰερουσαλὴμ Ἰερουσαλήμ, ἡ ἀποκτείνουσα\n\nτοὺς προφήτας καὶ λιθοβολοῦσα τοὺς ἀπεσταλμένους \n\nπρὸς αὐτὴν, — ποσάκις ἠθέλησα ἐπισυναγαγεῖν τὰ\n\nτέκνα σου, ὃν τρόπον ὄρνις ἐπισυνάγει τὰ νοσσία [αὐτῆς]\n\nὑπὸ τὰς πτέρυγας, \n\nκαὶ οὐκ ἠθελήσατε; ",
            "37":"\n ἰδοὺ\n ἀφίεται ὑμῖν ὁ \n οἶκος ὑμῶν .\n \n λέγω γὰρ ὑμῖν, οὐ μή με ἴδητε ἀπʼ ἄρτι\n\nἕως ἂν εἴπητε\n \n Εὐλογημένος ὁ ἐρχόμενος ἐν ὀνόματι Κυρίου. \n "
        },
        "23":{
            "0":"\n \n Καὶ ἐξελθὼν ὁ Ἰησοῦς ἀπὸ τοῦ ἱεροῦ ἐπορεύετο, καὶ\n\nπροσῆλθον οἱ μαθηταὶ αὐτοῦ ἐπιδεῖξαι αὐτῷ τὰς οἰκοδομὰς\n\nτοῦ ἱεροῦ· ",
            "1":"\n ὁ δὲ ἀποκριθεὶς εἶπεν αὐτοῖς Οὐ βλέπετε\n\nταῦτα πάντα; ἀμὴν λέγω ὑμῖν, οὐ μὴ ἀφεθῇ ὧδε λίθος\n\nἐπὶ λίθον ὃς οὐ καταλυθήσεται. ",
            "2":"\n Καθημένου δὲ αὐτοῦ\n\nἐπὶ τοῦ Ὄρους τῶν Ἐλαιῶν προσῆλθον αὐτῷ οἱ μαθηταὶ\n\nκατʼ ἰδίαν λέγοντες Εἰπὸν ἡμῖν πότε ταῦτα ἔσται, καὶ τί\n\nτὸ σημεῖον τῆς σῆς παρουσίας καὶ συντελείας τοῦ αἰῶνος. ",
            "3":"\n καὶ ἀποκριθεὶς ὁ Ἰησοῦς εἶπεν αὐτοῖς Βλέπετε μή τις\n\nὑμᾶς πλανήσῃ· ",
            "4":"\n πολλοὶ γὰρ ἐλεύσονται ἐπὶ τῷ ὀνόματί\n\nμου λέγοντες Ἐγώ εἰμι ὁ χριστός, καὶ πολλοὺς πλανήσουσιν. ",
            "5":"\n μελλήσετε δὲ ἀκούειν πολέμους καὶ ἀκοὰς πολέμων·\n\nὁρᾶτε, μὴ θροεῖσθε· Δεῖ γὰρ\n γενέσθαι, \n ἀλλʼ οὔπω\n\nἐστὶν τὸ τέλος. ",
            "6":"\n ἐγερθήσεται \n γὰρ\n ἔθνος ἐπὶ ἔθνος καὶ βασιλεία ἐπὶ βασιλείαν, \n καὶ ἔσονται λιμοὶ καὶ σεισμοὶ\n\nκατὰ τόπους· ",
            "7":"\n πάντα δὲ ταῦτα ἀρχὴ ὠδίνων. ",
            "8":"\n τότε παραδώσουσιν\n\nὑμᾶς εἰς θλίψιν καὶ ἀποκτενοῦσιν ὑμᾶς, καὶ\n\nἔσεσθε μισούμενοι ὑπὸ πάντων τῶν ἐθνῶν διὰ τὸ ὄνομά\n\nμου. ",
            "9":"\n καὶ τότε\n σκανδαλισθήσονται πολλοὶ \n καὶ ἀλλήλους\n\nπαραδώσουσιν καὶ μισήσουσιν ἀλλήλους· ",
            "10":"\n καὶ πολλοὶ ψευδοπροφῆται\n \n ἐγερθήσονται καὶ πλανήσουσιν πολλούς· ",
            "11":"\n καὶ\n\nδιὰ τὸ πληθυνθῆναι τὴν ἀνομίαν ψυγήσεται ἡ ἀγάπη τῶν\n\nπολλῶν. ",
            "12":"\n ὁ δὲ ὑπομείνας εἰς τέλος οὗτος σωθήσεται. ",
            "13":"\n καὶ\n\nκηρυχθήσεται τοῦτο τὸ εὐαγγέλιον τῆς βασιλείας ἐν ὅλῃ\n\nτῇ οἰκουμένῃ εἰς μαρτύριον πᾶσιν τοῖς ἔθνεσιν, καὶ τότε\n\nἥξει τὸ τέλος. ",
            "14":"\n Ὅταν οὖν ἴδητε\n τὸ Βδέλυγμα τῆς ἐρημώσεως \n τὸ ῥηθὲν διὰ Δανιὴλ τοῦ προφήτου ἑστὸς\n ἐν τόπῳ ἁγίῳ, \n ὁ ἀναγινώσκων νοείτω, ",
            "15":"\n τότε οἱ ἐν τῇ\n\nἸουδαίᾳ φευγέτωσαν εἰς τὰ ὄρη, ",
            "16":"\n ὁ ἐπὶ τοῦ δώματος μὴ \n\nκαταβάτω ἆραι τὰ ἐκ τῆς οἰκίας αὐτοῦ, ",
            "17":"\n καὶ ὁ ἐν τῷ ἀγρῷ\n\nμὴ ἐπιστρεψάτω ὀπίσω ἆραι τὸ ἱμάτιον αὐτοῦ, ",
            "18":"\n οὐαὶ δὲ\n\nταῖς ἐν γαστρὶ ἐχούσαις καὶ ταῖς θηλαζούσαις ἐν ἐκείναις\n\nταῖς ἡμέραις. ",
            "19":"\n προσεύχεσθε δὲ ἵνα μὴ γένηται ἡ φυγὴ\n\nὑμῶν χειμῶνος μηδὲ σαββάτῳ· ",
            "20":"\n ἔσται γὰρ τότε\n θλίψις μεγάλη οἵα οὐ γέγονεν ἀπʼ ἀρχῆς κόσμου ἕως τοῦ νῦν \n οὐδʼ οὐ μὴ γένηται. ",
            "21":"\n καὶ εἰ μὴ ἐκολοβώθησαν αἱ\n\nἡμέραι ἐκεῖναι, οὐκ ἂν ἐσώθη πᾶσα σάρξ· διὰ δὲ τοὺς\n\nἐκλεκτοὺς κολοβωθήσονται αἱ ἡμέραι ἐκεῖναι. ",
            "22":"\n Τότε ἐάν\n\nτις ὑμῖν εἴπῃ Ἰδοὺ ὧδε ὁ χριστός ἤ?̔͂ωδε, μὴ πιστεύσητε· ",
            "23":"\n ἐγερθήσονται γὰρ ψευδόχριστοι καὶ\n ψευδοπροφῆται, \n καὶ\n δώσουσιν σημεῖα μεγάλα καὶ τέρατα \n ὥστε πλανᾶσθαι \n\nεἰ δυνατὸν καὶ τοὺς ἐκλεκτούς· ",
            "24":"\n ἰδοὺ προείρηκα ὑμῖν. ",
            "25":"\n ἐὰν οὖν εἴπωσιν ὑμῖν Ἰδοὺ ἐν τῇ ἐρήμῳ ἐστίν, μὴ ἐξέλθητε· \n\nἸδοὺ ἐν τοῖς ταμείοις, \n\nμὴ πιστεύσητε· ",
            "26":"\n ὥσπερ γὰρ\n\nἡ ἀστραπὴ ἐξέρχεται ἀπὸ ἀνατολῶν καὶ φαίνεται ἕως\n\nδυσμῶν, οὕτως ἔσται ἡ παρουσία τοῦ υἱοῦ τοῦ ἀνθρώπου· ",
            "27":"\n ὅπου ἐὰν ᾖ τὸ πτῶμα, ἐκεῖ συναχθήσονται οἱ ἀετοί. ",
            "28":"\n Εὐθέως δὲ μετὰ τὴν θλίψιν τῶν ἡμερῶν ἐκείνων\n \n ὁ ἥλιος\n\nσκοτισθήσεται, καὶ ἡ σελήνη οὐ δώσει τὸ φέγγος\n\nαὐτῆς, καὶ οἱ ἀστέρες πεσοῦνται ἀπὸ τοῦ οὐρανοῦ\n\nκαὶ αἱ δυνάμεις τῶν οὐρανῶν σαλευθήσονται.\n ",
            "29":"\n καὶ\n\nτότε φανήσεται τὸ σημεῖον τοῦ υἱοῦ τοῦ ἀνθρώπου ἐν\n\nοὐρανῷ, καὶ τότε\n κόψονται πᾶσαι αἱ φυλαὶ τῆς γῆς \n \n καὶ ὄψονται\n τὸν υἱὸν τοῦ ἀνθρώπου ἐρχόμενον ἐπὶ τῶν νεφελῶν τοῦ οὐρανοῦ \n μετὰ δυνάμεως καὶ δόξης\n\nπολλῆς· ",
            "30":"\n καὶ ἀποστελεῖ τοὺς ἀγγέλους αὐτοῦ\n μετὰ σάλπιγγος μεγάλης, \n καὶ\n ἐπισυνάξουσιν \n τοὺς ἐκλεκτοὺς αὐτοῦ\n ἐκ τῶν τεσσάρων ἀνέμων ἀπʼ ἄκρων οὐρανῶν ἕως [τῶν] ἄκρων αὺτῶν. ",
            "31":"\n Ἀπὸ δὲ τῆς συκῆς\n\nμάθετε τὴν παραβολήν· ὅταν ἤδη ὁ κλάδος αὐτῆς γένηται\n\nἁπαλὸς καὶ τὰ φύλλα ἐκφύῃ, γινώσκετε ὅτι ἐγγὺς τὸ\n\nθέρος· ",
            "32":"\n οὕτως καὶ ὑμεῖς, \n\nὅταν ἴδητε πάντα ταῦτα, γινώσκετε\n\nὅτι ἐγγύς ἐστιν ἐπὶ θύραις. ",
            "33":"\n ἀμὴν λέγω ὑμῖν ὅτι οὐ μὴ\n\nπαρέλθῃ ἡ γενεὰ αὕτη ἕως [ἂν] πάντα ταῦτα γένηται. ",
            "34":"\n ὸ\n\nοὐρανὸς καὶ ἡ γῆ παρελεύσεται, οἱ δὲ λόγοι μου οὐ μὴ\n\nπαρέλθωσιν. ",
            "35":"\n Περὶ δὲ τῆς ἡμέρας ἐκείνης καὶ ὥρας\n\n\n\n οὐδεὶς οἶδεν, οὐδὲ οἱ ἄγγελοι τῶν οὐρανῶν οὐδὲ ὁ υἱός,\n\nεἰ μὴ ὁ πατὴρ μόνος. ",
            "36":"\n ὥσπερ γὰρ αἱ ἡμέραι τοῦ Νῶε,\n\nοὕτως ἔσται ἡ παρουσία τοῦ υἱοῦ τοῦ ἀνθρώπου· ",
            "37":"\n ὡς γὰρ\n\nἦσαν ἐν ταῖς ἡμέραις [ἐκείναις] ταῖς πρὸ τοῦ κατακλυσμοῦ\n\nτρώγοντες καὶ πίνοντες, γαμοῦντες καὶ γαμίζοντες, ἄχρι ἧς\n\nἡμέρας\n εἰσῆλθεν Νῶε εἰς τὴν κιβωτόν, ",
            "38":"\n καὶ οὐκ ἔγνωσαν\n\nἕως ἦλθεν ὁ κατακλυσμὸς καὶ ἦρεν ἅπαντας, οὕτως ἔσται ἡ\n\nπαρουσία τοῦ υἱοῦ τοῦ ἀνθρώπου. ",
            "39":"\n τότε ἔσονται δύο ἐν τῷ\n\nἀγρῷ, \n\nεἷς παραλαμβάνεται καὶ εἷς ἀφίεται· ",
            "40":"\n δύο ἀλήθουσαι\n\nἐν τῷ μύλῳ, μία παραλαμβάνεται καὶ μία ἀφίεται. ",
            "41":"\n γρηγορεῖτε\n\nοἶν, ὅτι οὐκ οἴδατε ποίᾳ ἡμέρᾳ ὁ κύριος ὑμῶν\n\nἔρχεται. ",
            "42":"\n ἐκεῖνο δὲ γινώσκετε ὅτι εἰ ᾔδει ὁ οἰκοδεσπότης\n\nποίᾳ φυλακῇ ὁ κλέπτης ἔρχεται, ἐγρηγόρησεν ἂν καὶ οὐκ ἂν\n\nεἴασεν διορυχθῆναι τὴν οὶκίαν αὐτοῦ. ",
            "43":"\n διὰ τοῦτο καὶ ὑμεῖς\n\nγίνεσθε ἕτοιμοι, ὅτι ᾗ οὐ δοκεῖτε ὥρᾳ ὁ υἱὸς τοῦ ἀνθρώπου\n\nἔρχεται. ",
            "44":"\n Τίς ἄρα ἐστὶν ὁ πιστὸς δοῦλος καὶ φρόνιμος ὃν\n\nκατέστησεν ὁ κύριος ἐπὶ τῆς οἰκετείας αὐτοῦ τοῦ δοῦναι\n\nαὐτοῖς τὴν τροφὴν ἐν καιρῷ; ",
            "45":"\n μακάριος ὁ δοῦλος ἐκεῖνος\n\nὃν ἐλθὼν ὁ κύριος αὐτοῦ εὑρήσει οὕτως ποιοῦντα· ",
            "46":"\n ἀμὴν\n\nλέγω ὑμῖν ὅτι ἐπὶ πᾶσιν τοῖς ὑπάρχουσιν αὐτοῦ καταστήσει\n \n αὐτόν. ",
            "47":"\n ἐὰν δὲ εἴπῃ ὁ κακὸς δοῦλος ἐκεῖνος ἐν τῇ\n\nκαρδίᾳ αὐτοῦ Χρονίζει μου ὁ κύριος, ",
            "48":"\n καὶ ἄρξηται τύπτειν\n\nτοὺς συνδούλους αὐτοῦ, ἐσθίῃ δὲ καὶ πίνῃ μετὰ τῶν μεθυόντων, ",
            "49":"\n ἥξει ὁ κύριος τοῦ δούλου ἐκείνου ἐν ἡμέρᾳ ᾗ οὐ\n\nπροσδοκᾷ καὶ ἐν ὥρᾳ ᾗ οὐ γινώσκει, ",
            "50":"\n καὶ διχοτομήσει αὐτὸν\n\nκαὶ τὸ μέρος αὐτοῦ μετὰ τῶν ὑποκριτῶν θήσει· ἐκεῖ ἔσται\n\nὁ κλαυθμὸς καὶ ὁ βρυγμὸς τῶν ὀδόντων."
        },
        "24":{
            "0":"\n Τότε\n\nὁμοιωθήσεται ἡ βασιλεία τῶν οὐρανῶν δέκα παρθένοις,\n\nαἵτινες λαβοῦσαι τὰς λαμπάδας ἑαυτῶν ἐξῆλθον εἰς ὑπάντησιν \n\nτοῦ νυμφίου. ",
            "1":"\n πέντε δὲ ἐξ αὐτῶν ἦσαν μωραὶ καὶ \n\nπέντε φρόνιμοι· ",
            "2":"\n αἱ γὰρ μωραὶ λαβοῦσαι τὰς λαμπάδας\n\n[αὐτῶν] οὐκ ἔλαβον μεθʼ ἑαυτῶν ἔλαιον· ",
            "3":"\n αἱ δὲ φρόνιμοι\n\nἔλαβον ἔλαιον ἐν τοῖς ἀγγείοις μετὰ τῶν λαμπάδων\n\nἑαυτῶν. ",
            "4":"\n χρονίζοντος δὲ τοῦ νυμφίου ἐνύσταξαν πᾶσαι\n\nκαὶ ἐκάθευδον. ",
            "5":"\n μέσης δὲ νυκτὸς κραυγὴ γέγονεν Ἰδοὺ ὁ\n\nνυμφίος, ἐξέρχεσθε εἰς ἀπάντησιν. ",
            "6":"\n τότε ἠγέρθησαν πᾶσαι\n\nαἱ παρθένοι ἐκεῖναι καὶ ἐκόσμησαν τὰς λαμπάδας ἑαυτῶν. ",
            "7":"\n αἱ δὲ μωραὶ ταῖς φρονίμοις εἶπαν Δότε ἡμῖν ἐκ τοῦ ἐλαίου\n\nὑμῶν, ὅτι αἱ λαμπάδες ἡμῶν σβέννυνται. ",
            "8":"\n ἀπεκρίθησαν δὲ\n\nαἱ φρόνιμοι λέγουσαι Μήποτε οὐ μὴ ἀρκέσῃ ἡμῖν καὶ \n\nὑμῖν· πορεύεσθε μᾶλλον πρὸς τοὺς πωλοῦντας καὶ ἀγοράσατε \n\nἑαυταῖς. ",
            "9":"\n ἀπερχομένων δὲ αὐτῶν ἀγοράσαι ἦλθεν ὁ\n\nνυμφίος, καὶ αἱ ἕτοιμοι εἰσῆλθον μετʼ αὐτοῦ εἰς τοὺς γάμους,\n\nκαὶ ἐκλείσθη ἡ θύρα. ",
            "10":"\n ὕστερον δὲ ἔρχονται καὶ αἱ λοιπαὶ\n\nπαρθένοι λέγουσαι Κύριε κύριε, \n\nἄνοιξον ἡμῖν· ",
            "11":"\n ὁ δὲ ἀποκριθεὶς \n\nεἶπεν Ἀμὴν λέγω ὑμῖν, οὐκ οἶδα ὑμᾶς. ",
            "12":"\n Γρηγορεῖτε οὖν,\n\nὅτι οὐκ οἴδατε τὴν ἡμέραν οὐδὲ τὴν ὥραν. ",
            "13":"\n Ὥσπερ\n\nγὰρ ἄνθρωπος ἀποδημῶν ἐκάλεσεν τοὺς ἰδίους δούλους καὶ\n\nπαρέδωκεν αὐτοῖς τὰ ὑπάρχοντα αὐτοῦ, ",
            "14":"\n καὶ ᾧ μὲν ἔδωκεν\n\nπέντε τάλαντα ᾧ δὲ δύο ᾧ δὲ ἕν, ἑκάστῳ κατὰ τὴν ἰδίαν\n\nδύναμιν, καὶ ἀπεδήμησεν. ",
            "15":"\n εὐθέως πορευθεὶς ὁ τὰ πέντε\n\nτάλαντα λαβὼν ἠργάσατο ἐν αὐτοῖς καὶ ἐκέρδησεν ἄλλα\n\nπέντε· ",
            "16":"\n ὡσαύτως ὁ τὰ δύο ἐκέρδησεν ἄλλα δύο· ",
            "17":"\n ὁ δὲ τὸ\n \n ἓν λαβὼν ἀπελθὼν ὤρυξεν γῆν καὶ ἔκρυψεν τὸ ἀργύριον\n\nτοῦ κυρίου αὐτοῦ. ",
            "18":"\n μετὰ δὲ πολὺν χρόνον ἔρχεται ὁ κύριος\n\nτῶν δούλων ἐκείνων καὶ συναίρει λόγον μετʼ αὐτῶν. ",
            "19":"\n καὶ\n\nπροσελθὼν ὁ τὰ πέντε τάλαντα λαβὼν προσήνεγκεν ἄλλα\n\nπέντε τάλαντα λέγων Κύριε, πέντε τάλαντά μοι παρέδωκας· \n\nἴδε ἄλλα πέντε τάλαντα ἐκέρδησα. ",
            "20":"\n ἔφη αὐτῷ ὁ\n\nκύριος αὐτοῦ Εὖ, δοῦλε ἀγαθὲ καὶ πιστέ, ἐπὶ ὀλίγα ἦς\n\nπιστός, ἐπὶ πολλῶν σε καταστήσω· εἴσελθε εἰς τὴν χαρὰν\n\nτοῦ κυρίου σου. ",
            "21":"\n προσελθὼν καὶ ὁ τὰ δύο τάλαντα εἶπεν\n\nΚύριε, δύο τάλαντά μοι παρέδωκας· ἴδε ἄλλα δύο τάλαντα\n\nἐκέρδησα. ",
            "22":"\n ἔφη αὐτῷ ὁ κύριος αὐτοῦ Εὖ, δοῦλε ἀγαθὲ καὶ\n\n\n\n πιστέ, ἐπὶ ὀλίγα ἦς πιστός, ἐπὶ πολλῶν σε καταστήσω·\n\nεἴσελθε εἰς τὴν χαρὰν τοῦ κυρίου σου. ",
            "23":"\n προσελθὼν δὲ καὶ\n\nὁ τὸ ἓν τάλαντον εἰληφὼς εἶπεν Κύριε, ἔγνων σε ὅτι\n\nσκληρὸς εἶ ἄνθρωπος, θερίζων ὅπου οὐκ ἔσπειρας καὶ συνάγων \n\nὅθεν οὐ διεσκόρπισας· ",
            "24":"\n καὶ φοβηθεὶς ἀπελθὼν ἔκρυψα\n\nτὸ τάλαντόν σου ἐν τῇ γῇ· ἴδε ἔχεις τὸ σόν. ",
            "25":"\n ἀποκριθεὶς\n\nδὲ ὁ κύριος αὐτοῦ εἶπεν αὐτῷ Πονηρὲ δοῦλε καὶ ὀκνηρέ,\n\nᾔδεις ὅτι θερίζω ὅπου οὐκ ἔσπειρα καὶ συνάγω ὅθεν οὐ\n\nδιεσκόρπισα; ",
            "26":"\n ἔδει σε οὖν βαλεῖν τὰ ἀργύριά μου τοῖς\n\nτραπεζείταις, καὶ ἐλθὼν ἐγὼ ἐκομισάμην ἂν τὸ ἐμὸν σὺν\n\nτόκῳ. ",
            "27":"\n ἄρατε οὖν ἀπʼ αὐτοῦ τὸ τάλαντον καὶ δότε τῷ\n\nἔχοντι τὰ δέκα τάλαντα· ",
            "28":"\n τῷ γὰρ ἔχοντι παντὶ δοθήσεται\n\nκαὶ περισσευθήσεται· τοῦ δὲ μὴ ἔχοντος καὶ ὃ ἔχει ἀρθήσεται \n\nἀπʼ αὐτοῦ. ",
            "29":"\n καὶ τὸν ἀχρεῖον δοῦλον ἐκβάλετε εἰς τὸ\n\nσκότος τὸ ἐξώτερον· ἐκεῖ ἔσται ὁ κλαυθμὸς καὶ ὁ βρυγμὸς\n\nτῶν ὀδόντων. ",
            "30":"\n Ὅταν δὲ\n ἔλθῃ \n ὁ υἱὸς τοῦ ἀνθρώπου\n\nἐν τῇ δόξῃ αὐτοῦ καὶ\n πάντες οἱ ἄγγελοι μετʼ αὐτοῦ, \n τότε καθίσει ἐπὶ θρόνου δόξης αὐτοῦ, ",
            "31":"\n καὶ συναχθήσονται\n\nἔμπροσθεν αὐτοῦ πάντα τὰ ἔθνη, καὶ ἀφορίσει αὐτοὺς\n\nἀπʼ ἀλλήλων, ὥσπερ ὁ ποιμὴν ἀφορίζει τὰ πρόβατα ἀπὸ\n\nτῶν ἐρίφων, ",
            "32":"\n καὶ στήσει τὰ μὲν πρόβατα ἐκ δεξιῶν\n\nαὐτοῦ τὰ δὲ ἐρίφια ἐξ εὐωνύμων. ",
            "33":"\n τότε ἐρεῖ ὁ βασιλεὺς\n \n τοῖς ἐκ δεξιῶν αὐτοῦ Δεῦτε, οἱ εὐλογημένοι τοῦ\n\nπατρός μου, κληρονομήσατε τὴν ἡτοιμασμένην ὑμῖν βασιλείαν \n\nἀπὸ καταβολῆς κόσμου· ",
            "34":"\n ἐπείνασα γὰρ καὶ ἐδώκατέ\n\nμοι φαγεῖν, ἐδίψησα καὶ ἐποτίσατέ με, ξένος ἤμην καὶ\n\nσυνηγάγετέ με, ",
            "35":"\n γυμνὸς καὶ περιεβάλετέ με, ἠσθένησα καὶ\n\nἐπεσκέψασθέ με, ἐν φυλακῇ ἤμην καὶ ἤλθατε πρός με. ",
            "36":"\n τότε ἀποκριθήσονται αὐτῷ οἱ δίκαιοι λέγοντες Κύριε, πότε\n\nσε εἴδαμεν πεινῶντα καὶ ἐθρέψαμεν, ἢ διψῶντα καὶ ἐποτίσαμεν; ",
            "37":"\n πότε δέ σε εἴδαμεν ξένον καὶ συνηγάγομεν, \n\nἢ γυμνὸν καὶ περιεβάλομεν; ",
            "38":"\n πότε δέ σε εἴδομεν ἀσθενοῦντα\n\nἢ ἐν φυλακῇ καὶ ἤλθομεν πρός σε; ",
            "39":"\n καὶ ἀποκριθεὶς ὁ βασιλεὺς \n\nἐρεῖ αὐτοῖς Ἀμὴν λέγω ὑμῖν, ἐφʼ ὅσον ἐποιήσατε\n\nἑνὶ τούτων τῶν ἀδελφῶν μου τῶν ἐλαχίστων, ἐμοὶ ἐποιήσατε. ",
            "40":"\n τότε ἐρεῖ καὶ τοῖς ἐξ εὐωνύμων Πορεύεσθε ἀπʼ ἐμοῦ\n\nκατηραμένοι εἰς τὸ πῦρ τὸ αἰώνιον τὸ ἡτοιμασμένον τῷ \n\nδιαβόλῳ καὶ τοῖς ἀγγέλοις αὐτοῦ· ",
            "41":"\n ἐπείνασα γὰρ καὶ\n\nοὐκ ἐδώκατέ μοι φαγεῖν, [καὶ] ἐδίψησα καὶ οὐκ ἐποτίσατέ\n\nμε, ",
            "42":"\n ξένος ἤμην καὶ οὐ συνηγάγετέ με, γυμνὸς καὶ οὐ περιεβάλετέ \n\nμε, ἀσθενὴς καὶ ἐν φυλακῇ καὶ οὐκ ἐπεσκέψασθέ\n\nμε. ",
            "43":"\n τότε ἀποκριθήσονται καὶ αὐτοὶ λέγοντες Κύριε, πότε\n\nσε εἴδομεν πεινῶντα ἢ διψῶντα ἢ ξένον ἢ γυμνὸν ἢ ἀσθενῆ\n\nἢ ἐν φυλακῇ καὶ οὐ διηκονήσαμέν σοι; ",
            "44":"\n τότε ἀποκριθήσεται\n\nαὐτοῖς λέγων Ἀμὴν λέγω ὑμῖν, ἐφʼ ὅσον οὐκ ἐποιήσατε\n\nἑνὶ τούτων τῶν ἐλαχίστων, οὐδὲ ἐμοὶ ἐποιήσατε. ",
            "45":"\n καὶ ἀπελεύσονται\n οὗτοι εἰς \n κόλασιν\n αἰώνιον, οἱ δὲ δίκαιοι εἰς ζωὴν αἰώνιον."
        },
        "25":{
            "0":"\n \n ΚΑΙ ΕΓΕΝΕΤΟ ὅτε ἐτέλεσεν ὁ Ἰησοῦς πάντας τοὺς\n\nλόγους τούτους, \n\nεἶπεν τοῖς μαθηταῖς αὐτοῦ ",
            "1":"\n Οἴδατε ὅτι\n\nμετὰ δύο ἡμέρας τὸ πάσχα γίνεται, καὶ ὁ υἱὸς τοῦ ἀνθρώπου \n\nπαραδίδοται εἰς τὸ σταυρωθῆναι. ",
            "2":"\n Τότε συνήχθησαν\n \n οἱ ἀρχιερεῖς καὶ οἱ πρεσβύτεροι τοῦ λαοῦ εἰς τὴν\n\nαὐλὴν τοῦ ἀρχιερέως τοῦ λεγομένου Καιάφα, ",
            "3":"\n καὶ συνεβουλεύσαντο\n\nἵνα τὸν Ἰησοῦν δόλῳ κρατήσωσιν καὶ ἀποκτείνωσιν· ",
            "4":"\n ἔλεγον δέ Μὴ ἐν τῇ ἑορτῇ, \n\nἵνα μὴ θόρυβος γένηται\n\nἐν τῷ λαῷ. ",
            "5":"\n \n Τοῦ δὲ Ἰησοῦ γενομένου ἐν Βηθανίᾳ ἐν οἰκίᾳ Σίμωνος\n\nτοῦ λεπροῦ, ",
            "6":"\n προσῆλθεν αὐτῷ γυνὴ ἔχουσα ἀλάβαστρον\n\nμύρου βαρυτίμου καὶ κατέχεεν ἐπὶ τῆς κεφαλῆς αὐτοῦ\n\nἀνακειμένου. ",
            "7":"\n ἰδόντες δὲ οἱ μαθηταὶ ἠγανάκτησαν λέγοντες\n\nΕἰς τί ἡ ἀπώλεια αὕτη; ",
            "8":"\n ἐδύνατο γὰρ τοῦτο πραθῆναι πολλοῦ\n\nκαὶ δοθῆναι πτωχοῖς. ",
            "9":"\n γνοὺς δὲ ὁ Ἰησοῦς εἶπεν αὐτοῖς\n\nΤί κόπους παρέχετε τῇ γυναικί; ἔργον γὰρ καλὸν ἠργάσατο \n\nεἰς ἐμέ· ",
            "10":"\n πάντοτε γὰρ τοὺς πτωχοὺς ἔχετε μεθʼ ἑαυτῶν,\n\nἐμὲ δὲ οὐ πάντοτε ἔχετε· ",
            "11":"\n βαλοῦσα γὰρ αὕτη τὸ μύρον\n\nτοῦτο ἐπὶ τοῦ σώματός μου πρὸς τὸ ἐνταφιάσαι με ἐποίησεν. ",
            "12":"\n ἀμὴν λέγω ὑμῖν, \n\nὅπου ἐὰν κηρυχθῇ τὸ εὐαγγέλιον\n\nτοῦτο ἐν ὅλῳ τῷ κόσμῳ, λαληθήσεται καὶ ὃ ἐποίησεν αὕτη\n\nεἰς μνημόσυνον αὐτῆς. ",
            "13":"\n Τότε πορευθεὶς εἷς τῶν\n\nδώδεκα, ὁ λεγόμενος Ἰούδας Ἰσκαριώτης, πρὸς τοὺς ἀρχιερεῖς ",
            "14":"\n εἶπεν Τί θέλετέ μοι δοῦναι κἀγὼ ὑμῖν παραδώσω\n\n\n\n αὐτόν;\n οἱ δὲ ἔστησαν \n αὐτῷ\n τριάκοντα ἀργύρια. ",
            "15":"\n καὶ\n\nἀπὸ τότε ἐζήτει εὐκαιρίαν ἵνα αὐτὸν παραδῷ. ",
            "16":"\n \n Τῇ δὲ πρώτῃ τῶν ἀζύμων προσῆλθον οἱ μαθηταὶ τῷ\n\nἸησοῦ λέγοντες Ποῦ θέλεις ἑτοιμάσωμέν σοι φαγεῖν τὸ\n\nπάσχα; ",
            "17":"\n ὁ δὲ εἶπεν Ὑπάγετε εἰς τὴν πόλιν πρὸς τὸν δεῖνα\n\nκαὶ εἴπατε αὐτῷ Ὁ διδάσκαλος λέγει Ὁ καιρός μου\n\nἐγγύς ἐστιν· πρὸς σὲ ποιῶ τὸ πάσχα μετὰ τῶν μαθητῶν\n\nμου. ",
            "18":"\n καὶ ἐποίησαν οἱ μαθηταὶ ὡς συνέταξεν αὐτοῖς ὁ\n\nἸησοῦς, καὶ ἡτοίμασαν τὸ πάσχα. ",
            "19":"\n Ὀψίας δὲ\n\nγενομένης ἀνέκειτο μετὰ τῶν δώδεκα [μαθητῶν]. ",
            "20":"\n καὶ\n\nἐσθιόντων αὐτῶν εἶπεν Ἀμὴν λέγω ὑμῖν ὅτι εἷς ἐξ ὑμῶν\n\nπαραδώσει με. ",
            "21":"\n καὶ λυπούμενοι σφόδρα ἤρξαντο λέγειν\n\nαὐτῷ εἷς ἕκαστος Μήτι ἐγώ εἰμι, κύριε; ",
            "22":"\n ὁ δὲ ἀποκριθεὶς\n \n εἶπεν Ὁ ἐμβάψας μετʼ ἐμοῦ τὴν χεῖρα ἐν τῷ τρυβλίῳ\n\nοὗτός με παραδώσει· ",
            "23":"\n ὁ μὲν υἱὸς τοῦ ἀνθρώπου ὑπάγει\n\nκαθὼς γέγραπται περὶ αὐτοῦ, οὐαὶ δὲ τῷ ἀνθρώπῳ ἐκείνῳ\n\nδιʼ οὗ ὁ υἱὸς τοῦ ἀνθρώπου παραδίδοται· καλὸν ἦν αὐτῷ εἰ\n\nοὐκ ἐγεννήθη ὁ ἄνθρωπος ἐκεῖνος. ",
            "24":"\n ἀποκριθεὶς δὲ Ἰούδας ὁ\n\nπαραδιδοὺς αὐτὸν εἶπεν Μήτι ἐγώ εἰμι, ῥαββεί; λέγει\n\nαὐτῷ Σὺ εἶπας. ",
            "25":"\n Ἐσθιόντων δὲ αὐτῶν λαβὼν\n\nὁ Ἰησοῦς ἄρτον καὶ εὐλογήσας ἔκλασεν καὶ δοὺς τοῖς\n\nμαθηταῖς εἶπεν Λάβετε φάγετε, τοῦτό ἐστιν τὸ σῶμά\n\nμου. ",
            "26":"\n καὶ λαβὼν ποτήριον [καὶ] εὐχαριστήσας ἔδωκεν αὐτοῖς \n\nλέγων ",
            "27":"\n Πίετε ἐξ αὐτοῦ πάντες, \n\nτοῦτο γάρ ἐστιν\n τὸ αἷμά \n μου\n τῆς διαθήκης \n τὸ περὶ πολλῶν ἐκχυννόμενον εἰς\n\nἄφεσιν ἁμαρτιῶν· ",
            "28":"\n λέγω δὲ ὑμῖν, \n\nοὐ μὴ πίω ἀπʼ ἄρτι ἐκ τούτου \n\nτοῦ γενήματος τῆς ἀμπέλου ἕως τῆς ἡμέρας ἐκείνης\n\nὅταν αὐτὸ πίνω μεθʼ ὑμῶν καινὸν ἐν τῇ βασιλείᾳ τοῦ\n\nπατρός μου. ",
            "29":"\n Καὶ ὑμνήσαντες ἐξῆλθον εἰς τὸ\n\nὌρος τῶν Ἐλαιῶν. ",
            "30":"\n Τότε λέγει αὐτοῖς ὁ Ἰησοῦς\n\nΠάντες ὑμεῖς σκανδαλισθήσεσθε ἐν ἐμοὶ ἐν τῇ νυκτὶ\n\nταύτῃ, γέγραπται γάρ\n Πατάξω τὸν ποιμένα, καὶ διασκορπισθήσονται τὰ πρόβατα τῆς ποίμνης· ",
            "31":"\n μετὰ δὲ τὸ\n\nἐγερθῆναί με προάξω ὑμᾶς εἰς τὴν Γαλιλαίαν. ",
            "32":"\n ἀποκριθεὶς\n\nδὲ ὁ Πέτρος εἶπεν αὐτῷ Εἰ πάντες σκανδαλισθήσονται ἐν\n\nσοί, ἐγὼ οὐδέποτε σκανδαλισθήσομαι. ",
            "33":"\n ἔφη αὐτῷ ὁ Ἰησοῦς\n\nἈμὴν λέγω σοι ὅτι ἐν ταύτῃ τῇ νυκτὶ πρὶν ἀλέκτορα φωνῆσαι \n\nτρὶς ἀπαρνήσῃ με. ",
            "34":"\n λέγει αὐτῷ ὁ Πέτρος Κἂν δέῃ\n\nμε σὺν σοὶ ἀποθανεῖν, οὐ μή σε ἀπαρνήσομαι. ὁμοίως\n\nκαὶ πάντες οἱ μαθηταὶ εἶπαν. ",
            "35":"\n \n Τότε ἔρχεται μετʼ αὐτῶν ὁ Ἰησοῦς εἰς χωρίον λεγόμενον\n\nΓεθσημανεί, καὶ λέγει τοῖς μαθηταῖς Καθίσατε αὐτοῦ ἕως\n\n[οὗ] ἀπελθὼν ἐκεῖ προσεύξωμαι. ",
            "36":"\n καὶ παραλαβὼν τὸν\n\nΠέτρον καὶ τοὺς δύο υἱοὺς Ζεβεδαίου ἤρξατο λυπεῖσθαι καὶ\n\nἀδημονεῖν. ",
            "37":"\n τότε λέγει αὐτοῖς\n Περίλυπός ἐστιν ἡ ψυχή μου \n ἕως θανάτου· μείνατε ὧδε καὶ γρηγορεῖτε μετʼ ἐμοῦ.\n ",
            "38":"\n καὶ προελθὼν μικρὸν ἔπεσεν ἐπὶ πρόσωπον αὐτοῦ\n\nπροσευχόμενος καὶ λέγων Πάτερ μου, εἰ δυνατόν ἐστιν,\n\nπαρελθάτω ἀπʼ ἐμοῦ τὸ ποτήριον τοῦτο· πλὴν οὐχ ὡς ἐγὼ\n\nθέλω ἀλλʼ ὡς σύ. ",
            "39":"\n καὶ ἔρχεται πρὸς τοὺς μαθητὰς καὶ\n\nεὑρίσκει αὐτοὺς καθεύδοντας, καὶ λέγει τῷ Πέτρῳ Οὕτως\n\nοὐκ ἰσχύσατε μίαν ὥραν γρηγορῆσαι μετʼ ἐμοῦ; ",
            "40":"\n γρηγορεῖτε\n\nκαὶ προσεύχεσθε, ἵνα μὴ εἰσέλθητε εἰς πειρασμόν· τὸ μὲν\n\nπνεῦμα πρόθυμον ἡ δὲ σὰρξ ἀσθενής. ",
            "41":"\n πάλιν ἐκ δευτέρου\n\nἀπελθὼν προσηύξατο [λέγων] Πάτερ μου, εἰ οὐ δύναται\n\nτοῦτο παρελθεῖν ἐὰν μὴ αὐτὸ πίω, γενηθήτω τὸ θέλημά\n\nσου. ",
            "42":"\n καὶ ἐλθὼν πάλιν εὗρεν αὐτοὺς καθεύδοντας, ἦσαν\n\nγὰρ αὐτῶν οἱ ὀφθαλμοὶ βεβαρημένοι. ",
            "43":"\n καὶ ἀφεὶς αὐτοὺς\n\nπάλιν ἀπελθὼν προσηύξατο ἐκ τρίτου τὸν αὐτὸν λόγον\n\n\n\n εἰπὼν πάλιν. ",
            "44":"\n τότε ἔρχεται πρὸς τοὺς μαθητὰς καὶ λέγει\n\n\n\n αὐτοῖς Καθεύδετε λοιπὸν καὶ ἀναπαύεσθε· ἰδοὺ ἤγγικεν \n\nἡ ὥρα καὶ ὁ υἱὸς τοῦ ἀνθρώπου παραδίδοται εἰς χεῖρας\n\nἁμαρτωλῶν. ",
            "45":"\n ἐγείρεσθε ἄγωμεν· ἰδοὺ ἤγγικεν ὁ παραδιδούς\n\nμε. ",
            "46":"\n Καὶ ἔτι αὐτοῦ λαλοῦντος ἰδοὺ Ἰούδας\n\nεἷς τῶν δώδεκα ἦλθεν καὶ μετʼ αὐτοῦ ὄχλος πολὺς μετὰ\n\nμαχαιρῶν καὶ ξύλων ἀπὸ τῶν ἀρχιερέων καὶ πρεσβυτέρων\n\nτοῦ λαοῦ. ",
            "47":"\n ὁ δὲ παραδιδοὺς αὐτὸν ἔδωκεν αὐτοῖς σημεῖον\n\nλέγων Ὃν ἂν φιλήσω αὐτός ἐστιν· κρατήσατε αὐτόν. ",
            "48":"\n καὶ εὐθέως προσελθὼν τῷ Ἰησοῦ εἶπεν Χαῖρε, ῥαββεί·\n\nκαὶ κατεφίλησεν αὐτόν. ",
            "49":"\n ὁ δὲ Ἰησοῦς εἶπεν αὐτῷ Ἑταῖρε,\n\nἐφʼ ὃ πάρει. τότε προσελθόντες ἐπέβαλον τὰς χεῖρας ἐπὶ\n\nτὸν Ἰησοῦν καὶ ἐκράτησαν αὐτόν. ",
            "50":"\n καὶ ἰδοὺ εἷς τῶν μετὰ\n\nἸησοῦ ἐκτείνας τὴν χεῖρα ἀπέσπασεν τὴν μάχαιραν αὐτοῦ\n\nκαὶ πατάξας τὸν δοῦλον τοῦ ἀρχιερέως ἀφεῖλεν αὐτοῦ τὸ\n\nὠτίον. ",
            "51":"\n τότε λέγει αὐτῷ ὁ Ἰησοῦς Ἀπόστρεψον τὴν\n\nμάχαιράν σου εἰς τὸν τόπον αὐτῆς, πάντες γὰρ οἱ λαβόντες\n\nμάχαιραν ἐν μαχαίρῃ ἀπολοῦνται· ",
            "52":"\n ἢ δοκεῖς ὅτι οὐ δύναμαι\n\nπαρακαλέσαι τὸν πατέρα μου, καὶ παραστήσει μοι ἄρτι\n\nπλείω δώδεκα λεγιῶνας ἀγγέλων; ",
            "53":"\n πῶς οὖν πληρωθῶσιν αἱ\n \n γραφαὶ ὅτι οὕτως δεῖ γενέσθαι; ",
            "54":"\n Ἐν ἐκείνῃ τῇ ὥρᾳ εἶπεν\n\nὁ Ἰησοῦς τοῖς ὄχλοις Ὡς ἐπὶ λῃστὴν ἐξήλθατε μετὰ\n\nμαχαιρῶν καὶ ξύλων συλλαβεῖν με; καθʼ ἡμέραν ἐν τῷ\n\nἱερῷ ἐκαθεζόμην διδάσκων καὶ οὐκ ἐκρατήσατέ με. ",
            "55":"\n Τοῦτο\n\nδὲ ὅλον γέγονεν ἵνα πληρωθῶσιν αἱ γραφαὶ τῶν προφητῶν.\n\nΤότε οἱ μαθηταὶ πάντες ἀφέντες αὐτὸν ἔφυγον. ",
            "56":"\n \n Οἱ δὲ κρατήσαντες τὸν Ἰησοῦν ἀπήγαγον πρὸς Καιάφαν \n\nτὸν ἀρχιερέα, ὅπου οἱ γραμματεῖς καὶ οἱ πρεσβύτεροι\n\nσυνήχθησαν. ",
            "57":"\n ὁ δὲ Πέτρος ἠκολούθει αὐτῷ [ἀπὸ] μακρόθεν\n\nἕως τῆς αὐλῆς τοῦ ἀρχιερέως, καὶ εἰσελθὼν ἔσω ἐκάθητο\n\nμετὰ τῶν ὑπηρετῶν ἰδεῖν τὸ τέλος. ",
            "58":"\n οἱ δὲ ἀρχιερεῖς καὶ τὸ\n\nσυνέδριον ὅλον ἐζήτουν ψευδομαρτυρίαν κατὰ τοῦ Ἰησοῦ\n\nὅπως αὐτὸν θανατώσωσιν, ",
            "59":"\n καὶ οὐχ εὗρον πολλῶν προσελθόντων \n\nψευδομαρτύρων. ὕστερον δὲ προσελθόντες δύο\n\nεἶπαν ",
            "60":"\n Οὗτος ἔφη Δύναμαι καταλῦσαι τὸν ναὸν τοῦ θεοῦ\n\nκαὶ διὰ τριῶν ἡμερῶν οἰκοδομῆσαι. ",
            "61":"\n καὶ ἀναστὰς ὁ ἀρχιερεὺς \n\nεἶπεν αὐτῷ Οὐδὲν ἀποκρίνῃ; τί οὗτοί σου καταμαρτυροῦσιν; \n\nὁ δὲ Ἰησοῦς ἐσιώπα. ",
            "62":"\n καὶ ὁ ἀρχιερεὺς εἶπεν\n\nαὐτῷ Ἐξορκίζω σε κατὰ τοῦ θεοῦ τοῦ ζῶντος ἵνα ἡμῖν\n\nεἴπῃς εἰ σὺ εἶ ὁ χριστὸς ὁ υἱὸς τοῦ θεοῦ. ",
            "63":"\n λέγει αὐτῷ\n\nὁ Ἰησοῦς Σὺ εἶπας· πλὴν λέγω ὑμῖν, ἀπʼ ἄρτι ὄψεσθε\n \n τὸν υἱὸν τοῦ ἀνθρώπου καθήμενον ἐκ δεξιῶν\n\nτῆς δυνάμεως καὶ ἐρχόμενον ἐπὶ τῶν νεφελῶν\n\nτοῦ οὐρανοῦ.\n ",
            "64":"\n τότε ὁ ἀρχιερεὺς διέρηξεν τὰ ἱμάτια\n\nαὐτοῦ λέγων Ἐβλασφήμησεν· τί ἔτι χρείαν ἔχομεν μαρτύρων; \n\nἴδε νῦν ἠκούσατε τὴν βλασφημίαν· ",
            "65":"\n τί ὑμῖν δοκεῖ;\n\nοἱ δὲ ἀποκριθέντες εἶπαν Ἔνοχος θανάτου ἐστίν. ",
            "66":"\n Τότε\n\nἐνέπτυσαν εἰς τὸ πρόσωπον αὐτοῦ καὶ ἐκολάφισαν αὐτόν,\n\nοἱ δὲ ἐράπισαν ",
            "67":"\n λέγοντες Προφήτευσον ἡμῖν, \n\nχριστέ, τίς\n\nἐστιν ὁ παίσας σε; ",
            "68":"\n Ὁ δὲ Πέτρος ἐκάθητο ἔξω\n\nἐν τῇ αὐλῇ· καὶ προσῆλθεν αὐτῷ μία παιδίσκη λέγουσα\n\nΚαὶ σὺ ἦσθα μετὰ Ἰησοῦ τοῦ Γαλιλαίου· ",
            "69":"\n ὁ δὲ ἠρνήσατο\n\nἔμπροσθεν πάντων λέγων Οὐκ οἶδα τί λέγεις. ",
            "70":"\n ἐξελθόντα\n \n δὲ εἰς τὸν πυλῶνα εἶδεν αὐτὸν ἄλλη καὶ λέγει τοῖς ἐκεῖ ",
            "71":"\n Οὗτος ἦν μετὰ Ἰησοῦ τοῦ Ναζωραίου· καὶ πάλιν ἠρνήσατο\n\nμετὰ ὅρκου ὅτι Οὐκ οἶδα τὸν ἄνθρωπον. ",
            "72":"\n μετὰ μικρὸν\n\nδὲ προσελθόντες οἱ ἑστῶτες εἶπον τῷ Πέτρῳ Ἀληθῶς καὶ σὺ ἐξ αὐτῶν εἶ, καὶ γὰρ ἡ λαλιά σου δῆλόν\n\nσε ποιεῖ· ",
            "73":"\n τότε ἤρξατο καταθεματίζειν καὶ ὀμνύειν ὅτι\n\nΟὐκ οἶδα τὸν ἄνθρωπον. καὶ εὐθὺς ἀλέκτωρ ἐφώνησεν· ",
            "74":"\n καὶ ἐμνήσθη ὁ Πέτρος τοῦ ῥήματος Ἰησοῦ εἰρηκότος ὅτι\n\nΠρὶν ἀλέκτορα φωνῆσαι τρὶς ἀπαρνήσῃ με, καὶ ἐξελθὼν\n\nἔξω ἔκλαυσεν πικρῶς."
        },
        "26":{
            "0":"\n \n Πρωίας δὲ γενομένης συμβούλιον ἔλαβον πάντες οἱ\n\nἀρχιερεῖς καὶ οἱ πρεσβύτεροι τοῦ λαοῦ κατὰ τοῦ Ἰησοῦ\n\nὥστε θανατῶσαι αὐτόν· ",
            "1":"\n καὶ δήσαντες αὐτὸν ἀπήγαγον καὶ\n\n\n\nπαρέδωκαν Πειλάτῳ τῷ ἡγεμόνι. ",
            "2":"\n Τότε ἰδὼν\n\n\n\n Ἰούδας ὁ παραδοὺς αὐτὸν ὅτι κατεκρίθη μεταμεληθεὶς\n\nἔστρεψεν τὰ τριάκοντα ἀργύρια τοῖς ἀρχιερεῦσιν καὶ πρεσβυτέροις λέγων Ἥμαρτον παραδοὺς αἷμα δίκαιον. ",
            "3":"\n οἱ\n\nδὲ εἶπαν Τί πρὸς ἡμᾶς; σὺ ὄψῃ. ",
            "4":"\n καὶ ῥίψας τὰ ἀργύρια\n\nεἰς τὸν ναὸν ἀνεχώρησεν, καὶ ἀπελθὼν ἀπήγξατο. ",
            "5":"\n Οἱ\n\nδὲ ἀρχιερεῖς λαβόντες τὰ ἀργύρια εἶπαν Οὐκ ἔξεστιν\n\nβαλεῖν αὐτὰ εἰς τὸν κορβανᾶν, ἐπεὶ τιμὴ αἵματός ἐστιν· ",
            "6":"\n συμβούλιον δὲ λαβόντες ἠγόρασαν ἐξ αὐτῶν τὸν Ἀγρὸν\n\nτοῦ Κεραμέως εἰς ταφὴν τοῖς ξένοις. ",
            "7":"\n διὸ ἐκλήθη ὁ ἀγρὸς\n\nἐκεῖνος Ἀγρὸς Αἵματος ἕως τῆς σήμερον. ",
            "8":"\n Τότε ἐπληρώθη τὸ ῥηθὲν διὰ Ἰερεμίου τοῦ προφήτου λέγοντος\n \n Καὶ ἔλαβον τὰ τριάκοντα ἀργύρια, τὴν τιμὴν τοῦ\n\nτετιμημένου ὃν ἐτιμήσαντο ἀπὸ υἱῶν Ἰσραήλ, ",
            "9":"\n καὶ\n ἔδωκαν αὐτὰ εἰς τὸν ἀγρὸν τοῦ κεραμέως, καθὰ συνέταξέν μοι Κύριος. ",
            "10":"\n Ὁ δὲ Ἰησοὺς ἐστάθη\n\nἔμπροσθεν τοῦ ἡγεμόνος· καὶ ἐπηρώτησεν αὐτὸν ὁ ἡγεμὼν\n\nλέγων Σὺ εἶ ὁ βασιλεὺς τῶν Ἰουδαίων; ὁ δὲ Ἰησοῦς ἔφη Σὺ λέγεις. ",
            "11":"\n καὶ ἐν τῷ κατηγορεῖσθαι αὐτὸν ὑπὸ\n\nτῶν ἀρχιερέων καὶ πρεσβυτέρων οὐδὲν ἀπεκρίνατο. ",
            "12":"\n τότε\n \n λέγει αὐτῷ ὁ Πειλᾶτος Οὐκ ἀκούεις πόσα σου καταμαρτυροῦσιν; ",
            "13":"\n καὶ οὐκ ἀπεκρίθη αὐτῷ πρὸς οὐδὲ ἓν ῥῆμα, \n\nὥστε\n\nθαυμάζειν τὸν ἡγεμόνα λίαν. ",
            "14":"\n Κατὰ δὲ ἑορτὴν εἰώθει\n\nὁ ἡγεμὼν ἀπολύειν ἕνα τῷ ὄχλῳ δέσμιον ὃν ἤθελον. ",
            "15":"\n εἶχον\n\nδὲ τότε δέσμιον ἐπίσημον λεγόμενον Βαραββᾶν. ",
            "16":"\n συνηγμένων \n\nοὖν αὐτῶν εἶπεν αὐτοῖς ὁ Πειλᾶτος Τίνα θέλετε\n\nἀπολύσω ὑμῖν, [τὸν] Βαραββᾶν ἢ Ἰησοῦν τὸν λεγόμενον\n\nΧριστόν; ",
            "17":"\n ᾔδει γὰρ ὅτι διὰ φθόνον παρέδωκαν αὐτόν. ",
            "18":"\n Καθημένου δὲ αὐτοῦ ἐπὶ τοῦ βήματος ἀπέστειλεν πρὸς\n\nαὐτὸν ἡ γυνὴ αὐτοῦ λέγουσα Μηδὲν σοὶ καὶ τῷ δικαίῳ\n\nἐκείνῳ, πολλὰ γὰρ ἔπαθον σήμερον κατʼ ὄναρ διʼ αὐτόν. ",
            "19":"\n Οἱ δὲ ἀρχιερεῖς καὶ οἱ πρεσβύτεροι ἔπεισαν τοὺς ὄχλους\n\nἵνα αἰτήσωνται τὸν Βαραββᾶν τὸν δὲ Ἰησοῦν ἀπολέσωσιν. ",
            "20":"\n ἀποκριθεὶς δὲ ὁ ἡγεμὼν εἶπεν αὐτοῖς Τίνα θέλετε ἀπὸ\n\nτῶν δύο ἀπολύσω ὑμῖν; οἱ δὲ εἶπαν Τὸν Βαραββᾶν. ",
            "21":"\n λέγει αὐτοῖς ὁ Πειλᾶτος Τί οὖν ποιήσω Ἰησοῦν τὸν λεγόμενον \n\nΧριστόν; λέγουσιν πάντες Σταυρωθήτω. ",
            "22":"\n ὁ δὲ ἔφη\n\nΤί γὰρ κακὸν ἐποίησεν; οἱ δὲ περισσῶς ἔκραζον λέγοντες\n\nΣταυρωθήτω. ",
            "23":"\n ἰδὼν δὲ ὁ Πειλᾶτος ὅτι οὐδὲν ὠφελεῖ ἀλλὰ\n\nμᾶλλον θόρυβος γίνεται λαβὼν ὕδωρ ἀπενίψατο τὰς χεῖρας\n\n\n\nκατέναντι τοῦ ὄχλου λέγων Ἀθῷός εἰμι ἀπὸ τοῦ αἵματος \n\n\n\nτούτου· ὑμεῖς ὄψεσθε. ",
            "24":"\n καὶ ἀποκριθεὶς πᾶς ὁ λαὸς \n\nεἶπεν Τὸ αἷμα αὐτοῦ. ἐφʼ ἡμᾶς καὶ ἐπὶ τὰ τέκνα ἡμῶν. ",
            "25":"\n τότε ἀπέλυσεν αὐτοῖς τὸν Βαραββᾶν, τὸν δὲ Ἰησοῦν φραγελλώσας \n\nπαρέδωκεν ἵνα σταυρωθῇ. ",
            "26":"\n \n Τότε οἱ στρατιῶται τοῦ ἡγεμόνος παραλαβόντες τὸν\n\nἸησοῦν εἰς τὸ πραιτώριον συνήγαγον ἐπʼ αὐτὸν ὅλην τὴν\n\nσπεῖραν. ",
            "27":"\n καὶ ἐκδύσαντες αὐτὸν χλαμύδα κοκκίνην περιέθηκαν \n\nαὐτῷ, ",
            "28":"\n καὶ πλέξαντες στέφανον ἐξ ἀκανθῶν ἐπέθηκαν\n\nἐπὶ τῆς κεφαλῆς αὐτοῦ καὶ κάλαμον ἐν τῇ δεξιᾷ αὐτοῦ, καὶ\n\nγονυπετήσαντες ἔμπροσθεν αὐτοῦ ἐνέπαιξαν αὐτῷ λέγοντες \n\nΧαῖρε, \n\n\n\nβασιλεῦ τῶν Ἰουδαίων, ",
            "29":"\n καὶ ἐμπτύσαντες εἰς \n\nαὐτὸν ἔλαβον τὸν κάλαμον καὶ ἔτυπτον εἰς τὴν κεφαλὴν\n \n αὐτοῦ. ",
            "30":"\n καὶ ὅτε ἐνέπαιξαν αὐτῷ, ἐξέδυσαν αὐτὸν τὴν\n\nχλαμύδα καὶ ἐνέδυσαν αὐτὸν τὰ ἱμάτια αὐτοῦ, καὶ ἀπήγαγον \n\nαὐτὸν εἰς τὸ σταυρῶσαι. ",
            "31":"\n Ἐξερχόμενοι δὲ\n\n\n\n εὗρον ἄνθρωπον Κυρηναῖον ὀνόματι Σίμωνα· τοῦτον ἠγγάρευσαν \n\nἵνα ἄρῃ τὸν σταυρὸν αὐτοῦ. ",
            "32":"\n Καὶ ἐλθόντες εἰς τόπον\n\nλεγόμενον Γολγοθά, ὅ ἐστιν Κρανίου Τόπος λεγόμενος, ",
            "33":"\n ἔδωκαν \n αὐτῷ\n πιεῖν οἶνον \n μετὰ\n χολῆς \n μεμιγμένον·\n\nκαὶ γευσάμενος οὐκ ἠθέλησεν πιεῖν. ",
            "34":"\n σταυρώσαντες δὲ\n\n αὐτὸν\n διεμερίσαντο τὰ ἱμάτια \n αὐτοῦ\n βάλλοντες κλῆρον, ",
            "35":"\n καὶ καθήμενοι ἐτήρουν αὐτὸν ἐκεῖ. ",
            "36":"\n καὶ ἐπέθηκαν ἐπάνω\n\nτῆς κεφαλῆς αὐτοῦ τὴν αἰτίαν αὐτοῦ γεγραμμένην ΟΥΤΟΣ\n\nΕΣΤΙΝ ΙΗΣΟΥΣ Ο ΒΑΣΙΛΕΥΣ ΤΩΝ ΙΟΥΔΑΙΩΝ. ",
            "37":"\n Τότε σταυροῦνται σὺν αὐτῷ δύο λῃσταί, εἷς ἐκ δεξιῶν καὶ\n\nεἷς ἐξ εὐωνύμων. ",
            "38":"\n Οἱ δὲ παραπορευόμενοι ἐβλασφήμουν\n\nαὐτὸν\n κινοῦντες τὰς κεφαλὰς αὐτῶν ",
            "39":"\n καὶ λέγοντες Ὁ\n\nκαταλύων τὸν ναὸν καὶ ἐν τρισὶν ἡμέραις οἰκοδομῶν, σῶσον\n\n\n\nσεαυτόν· εἰ υἱὸς εἶ τοῦ θεοῦ, κατάβηθι απὸ τοῦ σταυροῦ. ",
            "40":"\n ὁμοίως [καὶ] οἱ ἀρχιερεῖς ἐμπαίζοντες μετὰ τῶν γραμματέων\n\nκαὶ πρεσβυτέρων ἔλεγον ",
            "41":"\n Ἄλλους ἔσωσεν, \n\nἑαυτὸν οὐ δύναται σῶσαι· βασιλεὺς Ἰσραήλ ἐστιν, καταβάτω νῦν ἀπὸ\n\nτοῦ σταυροῦ καὶ πιστεύσομεν ἐπʼ αὐτόν. ",
            "42":"\n πέποιθεν ἐπὶ \n τὸν θεόν, ῥυσάσθω νῦν εἰ θέλει αὐτόν· \n εἶπεν γὰρ ὅτι\n\nΘεοῦ εἰμὶ υἱός. ",
            "43":"\n τὸ δʼ αὐτὸ καὶ οἱ λῃσταὶ οἱ συνσταυρωθέντες\n\nσὺν αὐτῷ ὠνείδιζον αὐτόν. ",
            "44":"\n Ἀπὸ δὲ\n\n\n\n ἕκτης ὥρας σκότος ἐγένετο ἐπὶ πᾶσαν τὴν γῆν ἕως ὥρας\n\nἐνάτης. ",
            "45":"\n περὶ δὲ τὴν ἐνάτην ὥραν ἐβόησεν ὁ Ἰησοῦς φωνῇ\n\n\n\n μεγάλῃ λέγων\n Ἐλωί ἐλωί λεμὰ σαβαχθανεί; \n τοῦτʼ ἔστιν\n Θεέ μου θεέ μου, ἵνα τί με ἐγκατέλιπες; ",
            "46":"\n τινὲς δὲ τῶν ἐκεῖ ἑστηκότων ἀκούσαντες ἔλεγον ὅτι\n\nἨλείαν φωνεῖ οὗτος. ",
            "47":"\n καὶ εὐθέως δραμὼν εἷς ἐξ αὐτῶν καὶ\n\nλαβὼν σπόγγον πλήσας τε\n ὄξους \n καὶ περιθεὶς καλάμῳ\n ἐπότιζεν \n αὐτόν. ",
            "48":"\n οἱ δὲ λοιποὶ εἶπαν Ἄφες ἴδωμεν εἰ\n\nἔρχεται Ἠλείας σώσων αὐτόν. ⟦ἄλλος δὲ λαβὼν λόγχην\n \n ἔνυξεν αὐτοῦ τὴν πλευράν, καὶ ἐξῆλθεν ὕδωρ καὶ αἷμα.⟧ ",
            "49":"\n ὁ δὲ Ἰησοῦς πάλιν κράξας φωνῇ μεγάλῃ ἀφῆκεν τὸ πνεῦμα. ",
            "50":"\n Καὶ ἰδοὺ τὸ καταπέτασμα τοῦ ναοῦ ἐσχίσθη [ἀπʼ] ἄνωθεν\n\nἕως κάτω εἰς δύο, καὶ ἡ γῆ ἐσείσθη, καὶ αἱ πέτραι ἐσχίσθησαν, ",
            "51":"\n καὶ τὰ μνημεῖα ἀνεῴχθησαν καὶ πολλὰ σώματα τῶν\n\nκεκοιμημένων ἁγίων ἠγέρθησαν, ",
            "52":"\n καὶ ἐξελθόντες ἐκ τῶν\n\nμνημείων μετὰ τὴν ἔγερσιν αὐτοῦ εἰσῆλθον εἰς τὴν ἁγίαν\n\nπόλιν καὶ ἐνεφανίσθησαν πολλοῖς. ",
            "53":"\n Ὁ δὲ ἑκατόνταρχος\n\nκαὶ οἱ μετʼ αὐτοῦ τηροῦντες τὸν Ἰησοῦν ἰδόντες τὸν σεισμὸν\n\nκαὶ τὰ γινόμενα ἐφοβήθησαν σφόδρα, λέγοντες Ἀληθῶς\n\n\n\nθεοῦ υἱὸς ἦν οὗτος. ",
            "54":"\n Ἦσαν δὲ ἐκεῖ γυναῖκες πολλαὶ ἀπὸ \n\nμακρόθεν θεωροῦσαι, αἵτινες ἠκολούθησαν τῷ Ἰησοῦ ἀπὸ\n\nτῆς Γαλιλαίας διακονοῦσαι αὐτῷ· ",
            "55":"\n ἐν αἷς ἦν Μαρία ἡ \n\nΜαγδαληνὴ καὶ Μαρία ἡ τοῦ Ἰακώβου καὶ Ἰωσὴφ μήτηρ \n\nκαὶ ἡ μήτηρ τῶν υἱῶν Ζεβεδαίου. ",
            "56":"\n \n Ὀψίας δὲ γενομένης ἦλθεν ἄνθρωπος πλούσιος ἀπὸ\n\nἉριμαθαίας, τοὔνομα Ἰωσήφ, ὃς καὶ αὐτὸς ἐμαθητεύθη τῷ \n\nἸησοῦ· ",
            "57":"\n οὗτος προσελθὼν τῷ Πειλάτῳ ᾐτήσατο τὸ σῶμα\n\nτοῦ Ἰησοῦ. \n\nτότε ὁ Πειλᾶτος ἐκέλευσεν ἀποδοθῆναι. ",
            "58":"\n καὶ\n\nλαβὼν τὸ σῶμα ὁ Ἰωσὴφ ἐνετύλιξεν αὐτὸ [ἐν] σινδόνι\n\nκαθαρᾷ, ",
            "59":"\n καὶ ἔθηκεν αὐτὸ ἐν τῷ καινῷ αὐτοῦ μνημείῳ ὃ ἐλατόμησεν \n\nἐν τῇ πέτρᾳ, καὶ προσκυλίσας λίθον μέγαν τῇ\n\nθύρᾳ τοῦ μνημείου ἀπῆλθεν. ",
            "60":"\n Ἦν δὲ ἐκεῖ Μαριὰμ ἡ\n\nΜαγδαληνὴ καὶ ἡ ἄλλη Μαρία καθήμεναι ἀπέναντι τοῦ\n\nτάφου. ",
            "61":"\n Τῇ δὲ ἐπαύριον, ἥτις ἐστὶν μετὰ τὴν\n\nπαρασκευήν, συνήχθησαν οἱ ἀρχιερεῖς καὶ οἱ Φαρισαῖοι\n\nπρὸς Πειλᾶτον ",
            "62":"\n λέγοντες Κύριε, \n\nἐμνήσθημεν ὅτι ἐκεῖνος\n\nὁ πλάνος εἶπεν ἔτι ζῶν Μετὰ τρεῖς ἡμέρας ἐγείρομαι· ",
            "63":"\n κέλευσον οὖν ἀσφαλισθῆναι τὸν τάφον ἕως τῆς τρίτης\n\nἡμέρας, μή ποτε ἐλθόντες οἱ μαθηταὶ κλέψωσιν αὐτὸν \n\nκαὶ εἴπωσιν τῷ λαῷ Ἠγέρθη ἀπὸ τῶν νεκρῶν, καὶ ἔσται\n\nἡ ἐσχάτη πλάνη χείρων τῆς πρώτης. ",
            "64":"\n ἔφη αὐτοῖς ὁ \n\nΠειλᾶτος Ἔχετε κουστωδίαν· ὑπάγετε ἀσφαλίσασθε ὡς\n \n οἴδατε. ",
            "65":"\n οἱ δὲ πορευθέντες ἠσφαλίσαντο τὸν τάφον σφραγίσαντες\n\nτὸν λίθον μετὰ τῆς κουστωδίας.\n "
        },
        "27":{
            "0":"\n \n Ὀψὲ δὲ σαββάτων, τῇ ἐπιφωσκούσῃ εἰς μίαν σαββάτων,\n\n\n\n ἦλθεν Μαρία ἡ Μαγδαληνὴ καὶ ἡ ἄλλη Μαρία θεωρῆσαι\n\nτὸν τάφον. ",
            "1":"\n καὶ ἰδοὺ σεισμὸς ἐγένετο μέγας· ἄγγελος γὰρ\n\nΚυρίου καταβὰς ἐξ οὐρανοῦ καὶ προσελθὼν ἀπεκύλισε τὸν\n\nλίθον καὶ ἐκάθητο ἐπάνω αὐτοῦ. ",
            "2":"\n ἦν δὲ ἡ εἰδέα αὐτοῦ ὡς\n\nἀστραπὴ καὶ τὸ ἔνδυμα αὐτοῦ λευκὸν ὡς χιών. ",
            "3":"\n ἀπὸ δὲ τοῦ\n\nφόβου αὐτοῦ ἐσείσθησαν οἱ τηροῦντες καὶ ἐγενήθησαν ὡς\n\nνεκροί. ",
            "4":"\n ἀποκριθεὶς δὲ ὁ ἄγγελος εἶπεν ταῖς γυναιξίν Μὴ\n\nφοβεῖσθε ὑμεῖς, οἶδα γὰρ ὅτι Ἰησοῦν τὸν ἐσταυρωμένον\n\nζητεῖτε· ",
            "5":"\n οὐκ ἔστιν ὧδε, \n\nἠγέρθη γὰρ καθὼς εἶπεν· δεῦτε\n\n\n\n ἴδετε τὸν τόπον ὅπου ἔκειτο· ",
            "6":"\n καὶ ταχὺ πορευθεῖσαι εἴπατε\n\nτοῖς μαθηταῖς αὐτοῦ ὅτι Ἠγέρθη ἀπὸ τῶν νεκρῶν, καὶ\n\nἰδοὺ προάγει ὑμᾶς εἰς τὴν Γαλιλαίαν, ἐκεῖ αὐτὸν ὄψεσθε·\n\n\n\n ἰδοὺ εἶπον ὑμῖν. ",
            "7":"\n καὶ ἀπελθοῦσαι ταχὺ ἀπὸ τοῦ μνημείου\n\nμετὰ φόβου καὶ χαρᾶς μεγάλης ἔδραμον ἀπαγγεῖλαι τοῖς\n\nμαθηταῖς αὐτοῦ. ",
            "8":"\n καὶ ἰδοὺ Ἰησοῦς ὑπήντησεν αὐταῖς λέγων\n\nΧαίρετε· αἱ δὲ προσελθοῦσαι ἐκράτησαν αὐτοῦ τοὺς πόδας\n\nκαὶ προσεκύνησαν αὐτῷ. ",
            "9":"\n τότε λέγει αὐταῖς ὁ Ἰησοῦς Μὴ\n\nφοβεῖσθε· ὑπάγετε ἀπαγγείλατε τοῖς ἀδελφοῖς μου ἵνα ἀπέλθωσιν \n\nεἰς τὴν Γαλιλαίαν, κἀκεῖ με ὄψονται. ",
            "10":"\n Πορευομένων\n\nδὲ αὐτῶν ἰδού τινες τῆς κουστωδίας ἐλθόντες εἰς\n\nτὴν πόλιν ἀπήγγειλαν τοῖς ἀρχιερεῦσιν ἅπαντα τὰ γενόμενα. ",
            "11":"\n καὶ συναχθέντες μετὰ τῶν πρεσβυτέρων συμβούλιόν\n\nτε λαβόντες ἀργύρια ἱκανὰ ἔδωκαν τοῖς στρατιώταις ",
            "12":"\n λέγοντες\n\nΕἴπατε ὅτι Οἱ μαθηταὶ αὐτοῦ νυκτὸς ἐλθόντες\n\nἔκλεψαν αὐτὸν ἡμῶν κοιμωμένων· ",
            "13":"\n καὶ ἐὰν ἀκουσθῇ τοῦτο\n\n\n\n ἐπὶ τοῦ ἡγεμόνος, ἡμεῖς πείσομεν καὶ ὑμᾶς ἀμερίμνους\n\n\n\n ποιήσομεν. ",
            "14":"\n οἱ δὲ λαβόντες ἀργύρια ἐποίησαν ὡς ἐδιδάχθησαν. Καὶ διεφημίσθη ὁ λόγος οὗτος παρὰ Ἰουδαίοις\n\nμέχρι τῆς σήμερον [ἡμέρας]. ",
            "15":"\n Οἱ δὲ ἕνδεκα\n\nμαθηταὶ ἐπορεύθησαν εἰς τὴν Γαλιλαίαν εἰς τὸ ὄρος οὗ\n \n ἐτάξατο αὐτοῖς ὁ Ἰησοῦς, ",
            "16":"\n καὶ ἰδόντες αὐτὸν προσεκύνησαν, \n\nοἱ δὲ ἐδίστασαν. ",
            "17":"\n καὶ προσελθὼν ὁ Ἰησοῦς ἐλάλησεν \n\nαὐτοῖς λέγων Ἐδόθη μοι πᾶσα ἐξουσία ἐν οὐρανῷ \n\nκαὶ ἐπὶ [τῆς] γῆς· ",
            "18":"\n πορευθέντες οὖν μαθητεύσατε\n\nπάντα τὰ ἔθνη, βαπτίζοντες αὐτοὺς εἰς τὸ ὄνομα τοῦ πατρὸς \n\nκαὶ τοῦ υἱοῦ καὶ τοῦ ἁγίου πνεύματος, ",
            "19":"\n διδάσκοντες\n\nαὐτοὺς τηρεῖν πάντα ὅσα ἐνετειλάμην ὑμῖν· καὶ ἰδοὺ ἐγὼ\n\nμεθʼ ὑμῶν εἰμὶ πάσας τὰς ἡμέρας ἕως τῆς συντελείας τοῦ\n\nαἰῶνος."
        }
    },
    "source":"Perseus Digital Library",
    "originalTitle":"Gospel according to Matthew",
    "edition":"The New Testament in the original Greek. The text revised by. Brooke Foss Westcott, D.D. Fenton John Anthony Hort, D.D. New York. Harper and Brothers, Franklin Square. 1885.",
    "sourceLink":"http://www.perseus.tufts.edu/hopper/",
    "meta":"chapter-verse"
}