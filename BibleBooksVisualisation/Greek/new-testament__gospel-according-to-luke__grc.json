{
    "language":"grc",
    "englishTitle":"Gospel according to Luke",
    "original-urn":"urn:cts:greekLit:tlg0031.tlg003.perseus-grc2",
    "author":"new testament",
    "urn":"urn:cts:greekLit:tlg0031.tlg003.perseus-grc2-simple",
    "text":{
        "0":{
            "0":"\n \n ΕΠΕΙΔΗΠΕΡ ΠΟΛΛΟΙ ἐπεχείρησαν ἀνατάξασθαι\n\nδιήγησιν περὶ τῶν πεπληροφορημένων ἐν ἡμῖν πραγμάτων, ",
            "1":"\n καθὼς παρέδοσαν ἡμῖν οἱ ἀπʼ ἀρχῆς αὐτόπται καὶ ὑπηρέται\n\nγενόμενοι τοῦ λόγου, ",
            "2":"\n ἔδοξε κἀμοὶ παρηκολουθηκότι\n\nἄνωθεν πᾶσιν ἀκριβῶς καθεξῆς σοι γράψαι, κράτιστε Θεόφιλε, ",
            "3":"\n ἵνα ἐπιγνῷς περὶ ὧν κατηχήθης λόγων τὴν ἀσφάλειαν. ",
            "4":"\n \n ΕΓΕΝΕΤΟ ἐν ταῖς ἡμέραις Ἡρῴδου βασιλέως τῆς\n\nἸουδαίας ἱερεύς τις ὀνόματι Ζαχαρίας ἐξ ἐφημερίας Ἀβιά,\n\nκαὶ γυνὴ αὐτῷ ἐκ τῶν θυγατέρων Ἀαρών, καὶ τὸ ὄνομα\n\nαὐτῆς Ἐλεισάβετ. ",
            "5":"\n ἦσαν δὲ δίκαιοι ἀμφότεροι ἐναντίον τοῦ\n\nθεοῦ, πορευόμενοι ἐν πάσαις ταῖς ἐντολαῖς καὶ δικαιώμασιν\n\nτοῦ κυρίου ἄμεμπτοι. ",
            "6":"\n καὶ οὐκ ἦν αὐτοῖς τέκνον, καθότι\n\nἦν [ἡ] Ἐλεισάβετ στεῖρα, καὶ ἀμφότεροι προβεβηκότες\n\nἐν ταῖς ἡμέραις αὐτῶν ἦσαν. ",
            "7":"\n Ἐγένετο δὲ ἐν\n\nτῷ ἱερατεύειν αὐτὸν ἐν τῇ τάξει τῆς ἐφημερίας αὐτοῦ\n\nἔναντι τοῦ θεοῦ ",
            "8":"\n κατὰ τὸ ἔθος τῆς ἱερατίας ἔλαχε τοῦ θυμιᾶσαι\n\nεἰσελθὼν εἰς τὸν ναὸν τοῦ κυρίου, ",
            "9":"\n καὶ πᾶν τὸ\n\nπλῆθος ἦν τοῦ λαοῦ προσευχόμενον ἔξω τῇ ὥρᾳ τοῦ θυμιάματος· ",
            "10":"\n ὤφθη δὲ αὐτῷ ἄγγελος Κυρίου ἑστὼς ἐκ δεξιῶν\n\nτοῦ θυσιαστηρίου τοῦ θυμιάματος. ",
            "11":"\n καὶ ἐταράχθη Ζαχαρίας\n\nἰδών, καὶ φόβος ἐπέπεσεν ἐπʼ αὐτόν. ",
            "12":"\n εἶπεν δὲ πρὸς\n \n αὐτὸν ὁ ἄγγελος Μὴ φοβοῦ, Ζαχαρία, διότι εἰσηκούσθη\n\nἡ δέησίς σου, καὶ ἡ γυνή σου Ἐλεισάβετ γεννήσει υἱόν\n\nσοι, καὶ καλέσεις τὸ ὄνομα αὐτοῦ Ἰωάνην· ",
            "13":"\n καὶ ἔσται χαρά\n\nσοι καὶ ἀγαλλίασις, καὶ πολλοὶ ἐπὶ τῇ γενέσει αὐτοῦ χαρήσονται· ",
            "14":"\n ἔσται γὰρ μέγας ἐνώπιον Κυρίου, \n\nκαὶ\n οἶνον καὶ σίκερα οὐ μὴ πίῃ, \n καὶ πνεύματος ἁγίου πλησθήσεται\n\nἔτι ἐκ κοιλίας μητρὸς αὐτοῦ, ",
            "15":"\n καὶ πολλοὺς τῶν υἱῶν Ἰσραὴλ\n\nἐπιστρέψει ἐπὶ Κύριον τὸν θεὸν αὐτῶν· ",
            "16":"\n καὶ αὐτὸς προελεύσεται \n\nἐνώπιον αὐτοῦ ἐν πνεύματι καὶ δυνάμει Ἠλεία,\n ἐπιστρέψαι καρδίας πατέρων ἐπὶ τέκνα \n καὶ ἀπειθεῖς ἐν\n\nφρονήσει δικαίων, ἑτοιμάσαι Κυρίῳ λαὸν κατεσκευασμένον. ",
            "17":"\n καὶ εἶπεν Ζαχαρίας πρὸς τὸν ἄγγελον Κατὰ τί γνώσομαι\n\nτοῦτο; ἐγὼ γάρ εἰμι πρεσβύτης καὶ ἡ γυνή μου προβεβηκυῖα \n\nἐν ταῖς ἡμέραις αὐτῆς. ",
            "18":"\n καὶ ἀποκριθεὶς ὁ ἄγγελος\n\nεἶπεν αὐτῷ Ἐγώ εἰμι Γαβριὴλ ὁ παρεστηκὼς ἐνώπιον\n\nτοῦ θεοῦ, καὶ ἀπεστάλην λαλῆσαι πρὸς σὲ καὶ εὐαγγελίσασθαί \n\nσοι ταῦτα· ",
            "19":"\n καὶ ἰδοὺ ἔσῃ σιωπῶν καὶ μὴ δυνάμενος\n\nλαλῆσαι ἄχρι ἧς ἡμέρας γένηται ταῦτα, ἀνθʼ ὧν οὐκ ἐπίστευσας \n\nτοῖς λόγοις μου, οἵτινες πληρωθήσονται εἰς τὸν\n\nκαιρὸν αὐτῶν. ",
            "20":"\n καὶ ἦν ὁ λαὸς προσδοκῶν τὸν Ζαχαρίαν,\n\nκαὶ ἐθαύμαζον ἐν τῷ χρονίζειν ἐν τῷ ναῷ αὐτόν. ",
            "21":"\n ἐξελθὼν\n\nδὲ οὐκ ἐδύνατο λαλῆσαι αὐτοῖς, καὶ ἐπέγνωσαν ὅτι ὀπτασίαν \n\nἑώρακεν ἐν τῷ ναῷ· καὶ αὐτὸς ἦν διανεύων αὐτοῖς,\n\nκαὶ διέμενεν κωφός. ",
            "22":"\n Καὶ ἐγένετο ὡς ἐπλήσθησαν αἱ\n\nἡμέραι τῆς λειτουργίας αὐτοῦ, ἀπῆλθεν εἰς τὸν οἶκον αὐτοῦ. ",
            "23":"\n Μετὰ δὲ ταύτας τὰς ἡμέρας συνέλαβεν\n\nἘλεισάβετ ἡ γυνὴ αὐτοῦ· καὶ περιέκρυβεν ἑαυτὴν μῆνας\n\nπέντε, ",
            "24":"\n λέγουσα ὅτι Οὕτως μοι πεποίηκεν Κύριος ἐν ἡμέραις \n\nαἷς ἐπεῖδεν ἀφελεῖν ὄνειδός μου ἐν ἀνθρώποις. ",
            "25":"\n \n Ἐν δὲ τῷ μηνὶ τῷ ἕκτῳ ἀπεστάλη ὁ ἄγγελος Γαβριὴλ\n\nἀπὸ τοῦ θεοῦ εἰς πόλιν τῆς Γαλιλαίας ᾗ ὄνομα Ναζαρὲτ ",
            "26":"\n πρὸς παρθένον ἐμνηστευμένην ἀνδρὶ ᾧ ὄνομα Ἰωσὴφ ἐξ\n\nοἴκου Δαυείδ, καὶ τὸ ὄνομα τῆς παρθένου Μαριάμ. ",
            "27":"\n καὶ\n \n εἰσελθὼν πρὸς αὐτὴν εἶπεν Χαῖρε, κεχαριτωμένη, ὁ κύριος\n\n\n\n μετὰ σοῦ. ",
            "28":"\n ἡ δὲ ἐπὶ τῷ λόγῳ διεταράχθη καὶ διελογίζετο\n\nποταπὸς εἴη ὁ ἀσπασμὸς οὗτος. ",
            "29":"\n καὶ εἶπεν ὁ ἄγγελος\n\nαὐτῇ Μὴ φοβοῦ, Μαριάμ, εὗρες γὰρ χάριν παρὰ τῷ θεῷ· ",
            "30":"\n καὶ ἰδοὺ συλλήμψῃ ἐν γαστρὶ καὶ τέξῃ υἱόν, καὶ καλέσεις\n\nτὸ ὄνομα αὐτοῦ Ἰησοῦν. ",
            "31":"\n οὗτος ἔσται μέγας καὶ υἱὸς\n\nὙψίστου κληθήσεται, καὶ δώσει αὐτῷ Κύριος ὁ θεὸς τὸν\n\nθρόνον Δαυεὶδ τοῦ πατρὸς αὐτοῦ, ",
            "32":"\n καὶ βασιλεύσει ἐπὶ τὸν\n\nοἶκον Ἰακὼβ εἰς τοὺς αἰῶνας, καὶ τῆς βασιλείας αὐτοῦ\n\nοὐκ ἔσται τέλος. ",
            "33":"\n εἶπεν δὲ Μαριὰμ πρὸς τὸν ἄγγελον Πῶς\n\nἔσται τοῦτο, \n\nἐπεὶ ἄνδρα οὐ γινώσκω; ",
            "34":"\n καὶ ἀποκριθεὶς ὁ\n\nἄγγελος εἶπεν αὐτῇ Πνεῦμα ἅγιον ἐπελεύσεται ἐπὶ σέ,\n\nκαὶ δύναμις Ὑψίστου ἐπισκιάσει σοι· διὸ καὶ τὸ γεννώμενον\n ἅγιον κληθήσεται, \n υἱὸς θεοῦ· ",
            "35":"\n καὶ ἰδοὺ Ἐλεισάβετ\n\nἡ συγγενίς σου καὶ αὐτὴ συνείληφεν υἱὸν ἐν γήρει αὐτῆς,\n\nκαὶ οὗτος μὴν ἕκτος ἐστὶν αὐτῇ τῇ καλουμένῃ στείρᾳ· ",
            "36":"\n ὅτι\n οὐκ ἀδυνατήσει παρὰ τοῦ θεοῦ πᾶν ῥῆμα. ",
            "37":"\n εἶπεν δὲ\n\nΜαριάμ Ἰδοὺ ἡ δούλη Κυρίου· γένοιτό μοι κατὰ τὸ ῥῆμά\n\nσου. \n\nκαὶ ἀπῆλθεν ἀπʼ αὐτῆς ὁ ἄγγελος. ",
            "38":"\n Ἀναστᾶσα\n\nδὲ Μαριὰμ ἐν ταῖς ἡμέραις ταύταις ἐπορεύθη εἰς\n\nτὴν ὀρινὴν μετὰ σπουδῆς εἰς πόλιν Ἰούδα, ",
            "39":"\n καὶ εἰσῆλθεν\n\nεἰς τὸν οἶκον Ζαχαρίου καὶ ἠσπάσατο τὴν Ἐλεισάβετ. ",
            "40":"\n καὶ ἐγένετο ὡς ἤκουσεν τὸν ἀσπασμὸν τῆς Μαρίας ἡ\n\nἘλεισάβετ, ἐσκίρτησεν τὸ βρέφος ἐν τῇ κοιλίᾳ αὐτῆς, καὶ\n\nἐπλήσθη πνεύματος ἁγίου ἡ Ἐλεισάβετ, ",
            "41":"\n καὶ ἀνεφώνησεν\n\nκραυγῇ μεγάλῃ καὶ εἶπεν Εὐλογημένη σὺ ἐν γυναιξίν,\n\nκαὶ εὐλογημένος ὁ καρπὸς τῆς κοιλίας σου. ",
            "42":"\n καὶ πόθεν\n\nμοι τοῦτο ἵνα ἔλθῃ ἡ μήτηρ τοῦ κυρίου μου πρὸς ἐμέ; ",
            "43":"\n ἰδοὺ γὰρ ὡς ἐγένετο ἡ φωνὴ τοῦ ἀσπασμοῦ σου εἰς τὰ\n\nὦτά μου, ἐσκίρτησεν ἐν ἀγαλλιάσει τὸ βρέφος ἐν τῇ\n\nκοιλίᾳ μου. ",
            "44":"\n καὶ μακαρία ἡ πιστεύσασα ὅτι ἔσται τελείωσις\n\nτοῖς λελαλημένοις αὐτῇ παρὰ Κυρίου. ",
            "45":"\nΚαὶ εἶπεν Μαριάμ \n \n \n Μεγαλύνει\n ἡ ψυχή μου τὸν κύριον,",
            "46":"\n \n \n καὶ\n ἠγαλλίασεν \n τὸ πνεῦμά μου\n ἐπὶ τῷ θεῷ τῷ σωτῆρί μου·",
            "47":"\n \n \n ὅτι\n ἐπέβλεψεν ἐπὶ τὴν ταπείνωσιν τῆς δούλης αὐτοῦ, \n \n \n ἰδοὺ γὰρ ἀπὸ τοῦ νῦν μακαριοῦσίν με πᾶσαι αἱ γενεαί·",
            "48":"\n \n ὅτι ἐποίησέν μοι μεγάλα ὁ δυνατός, \n \n καὶ\n ἅγιον τὸ ὄνομα αὐτοῦ,",
            "49":"\n \n \n καὶ\n τὸ ἔλεος αὐτοῦ εἰς γενεὰς καὶ γενεάς \n \n \n τοῖς φοβουμένοις αὐτόν.",
            "50":"\n \n Ἐποίησεν κράτος ἐν βραχίονι αὐτοῦ, \n \n διεσκόρπισεν ὑπερηφάνους διανοίᾳ καρδίας αὐτῶν·",
            "51":"\n \n \n καθεῖλεν δυνάστας \n ἀπὸ θρόνων καὶ\n ὕψωσεν ταπεινούς,",
            "52":"\n \n \n πεινῶντας ἐνέπλησεν ἀγαθῶν \n καὶ\n πλουτοῦντας \n \n \n ἐξαπέστειλεν κενούς.",
            "53":"\n \n \n ἀντελάβετο Ἰσραὴλ παιδὸς αὐτοῦ, \n \n \n μνησθῆναι ἐλέους,",
            "54":"\n \n καθὼς ἐλάλησεν πρὸς τοὺς πατέρας ἡμῶν, \n τῷ Ἀβραὰμ καὶ τῷ σπέρματι αὐτοῦ εἰς τὸν αἰῶνα. \n ",
            "55":"\n \n Ἔμεινεν δὲ Μαριὰμ σὺν αὐτῇ ὡς μῆνας τρεῖς, καὶ ὑπέστρεψεν \n\nεἰς τὸν οἶκον αὐτῆς. ",
            "56":"\n \n Τῇ δὲ Ἐλεισάβετ ἐπλήσθη ὁ χρόνος τοῦ τεκεῖν αὐτήν,\n\nκαὶ ἐγέννησεν υἱόν. ",
            "57":"\n καὶ ἤκουσαν οἱ περίοικοι καὶ οἱ συγγενεῖς \n\nαὐτῆς ὅτι ἐμεγάλυνεν Κύριος τὸ ἔλεος αὐτοῦ μετʼ αὐτῆς, \n\nκαὶ συνέχαιρον αὐτῇ. ",
            "58":"\n Καὶ ἐγένετο ἐν τῇ ἡμέρᾳ τῇ\n\nὀγδόῃ ἦλθαν περιτεμεῖν τὸ παιδίον, καὶ ἐκάλουν αὐτὸ ἐπὶ\n\nτῷ ὀνόματι τοῦ πατρὸς αὐτοῦ Ζαχαρίαν. ",
            "59":"\n καὶ ἀποκριθεῖσα\n\nἡ μήτηρ αὐτοῦ εἶπεν Οὐχί, ἀλλὰ κληθήσεται Ἰωάνης. ",
            "60":"\n καὶ εἶπαν πρὸς αὐτὴν ὅτι Οὐδεὶς ἔστιν ἐκ τῆς συγγενείας \n\nσου ὃς καλεῖται τῷ ὀνόματι τούτῳ. ",
            "61":"\n ἐνένευον δὲ τῷ\n\nπατρὶ αὐτοῦ τὸ τί ἂν θέλοι καλεῖσθαι αὐτό. ",
            "62":"\n καὶ αἰτήσας \n\nπινακίδιον ἔγραψεν λέγων Ἰωάνης ἐστὶν ὄνομα αὐτοῦ. ",
            "63":"\n καὶ ἐθαύμασαν πάντες. ἀνεῴχθη δὲ τὸ στόμα αὐτοῦ παραχρῆμα\n \n καὶ ἡ γλῶσσα αὐτοῦ, καὶ· ἐλάλει εὐλογῶν τὸν θεόν. ",
            "64":"\n Καὶ ἐγένετο ἐπὶ πάντας φόβος τοὺς περιοικοῦντας αὐτούς,\n\nκαὶ ἐν ὅλῃ τῇ ὀρινῇ τῆς Ἰουδαίας διελαλεῖτο πάντα\n\nτὰ ῥήματα ταῦτα, ",
            "65":"\n καὶ ἔθεντο πάντες οἱ ἀκούσαντες ἐν τῇ\n\nκαρδίᾳ αὐτῶν, λέγοντες Τί ἄρα τὸ παιδίον τοῦτο ἔσται; ",
            "66":"\n καὶ γὰρ χεὶρ Κυρίου ἦν μετʼ αὐτοῦ. Καὶ\n\nΖαχαρίας ὁ πατὴρ αὐτοῦ ἐπλήσθη πνεύματος ἁγίου καὶ\n\nἐπροφήτευσεν λέγων ",
            "67":"\n \n \n Εὐλογητὸς Κύριος ὁ θεὸς τοῦ Ἰσραήλ, \n \n \n ὅτι ἐπεσκέψατο καὶ ἐποίησεν\n λύτρωσιν τῷ λαῷ αὐτοῦ,",
            "68":"\n \n \n καὶ\n ἤγειρεν κέρας \n σωτηρίας ἡμῖν\n \n \n ἐν οἴκῳ\n Δαυεὶδ \n παιδὸς αὐτοῦ,",
            "69":"\n \n καθὼς ἐλάλησεν διὰ στόματος τῶν ἁγίων ἀπʼ αἰῶνος \n \n προφητῶν αὐτοῦ,",
            "70":"\n \n \n σωτηρίαν ἐξ ἐχθρῶν ἡμῶν καὶ ἐκ χειρὸς \n πάντων\n \n \n τῶν μισούντων ἡμᾶς,",
            "71":"\n \n \n ποιῆσαι\n ἔλεος \n μετὰ τῶν πατέρων ἡμῶν\n \n \n καὶ\n μνησθῆναι διαθήκης \n ἁγίας\n αὐτοῦ,",
            "72":"\n \n \n ὅρκον \n ὃν ὤμοσεν πρὸς Ἀβραὰμ τὸν πατέρα ἡμῶν, ",
            "73":"\n \n \n τοῦ δοῦναι ἡμῖν ἀφόβως ἐκ χειρὸς ἐχθρῶν ῥυσθέντας ",
            "74":"\n \n λατρεύειν αὐτῷ ἐν ὁσιότητι καὶ δικαιοσύνῃ \n \n ἐνώπιον αὐτοῦ πάσαις ταῖς ἡμέραις ἡμῶν.",
            "75":"\n \n Καὶ σὺ δέ, παιδίον, προφήτης Ὑψίστου κληθήσῃ, \n \n προπορεύσῃ γὰρ\n ἐνώπιον Κυρίου ἑτοιμάσαι ὁδοὺς αὐτοῦ,",
            "76":"\n \n τοῦ δοῦναι γνῶσιν σωτηρίας τῷ λαῷ αὐτοῦ \n \n ἐν ἀφέσει ἁμαρτιῶν αὐτῶν, ",
            "77":"\n \n διὰ σπλάγχνα ἐλέους θεοῦ ἡμῶν, \n \n ἐν οἷς ἐπισκέψεται ἡμᾶς ἀνατολὴ ἐξ ὕψους, ",
            "78":"\n \n \n ἐπιφᾶναι τοῖς ἐν σκότει καὶ σκιᾷ θανάτου καθημένοις, \n \n τοῦ κατευθῦναι τοὺς πόδας ἡμῶν εἰς ὁδὸν εἰρήνης. \n \n ",
            "79":"\n \n Τὸ δὲ παιδίον ηὔξανε καὶ ἐκραταιοῦτο πνεύματι, καὶ ἦν\n\nἐν ταῖς ἐρήμοις ἕως ὴμέρας ἀναδείξεως αὐτοῦ πρὸς τὸν\n\nἸσραήλ."
        },
        "1":{
            "0":"\n \n Ἐγένετο δὲ ἐν ταῖς ἡμέραις ἐκείναις ἐξῆλθεν δόγμα\n\nπαρὰ Καίσαρος Αὐγούστου ἀπογράφεσθαι πᾶσαν τὴν οἰκουμένην· ",
            "1":"\n ?̔αὕτη ἀπογραφὴ πρώτη ἐγένετο ἡγεμονεύοντος \n\nτῆς Συρίας Κυρηνίου·̓ ",
            "2":"\n καὶ ἐπορεύοντο πάντες ἀπογράφεσθαι, \n\n\n\nἔκαστος εἰς τὴν ἑαυτοῦ πόλιν. ",
            "3":"\n Ἀνέβη δὲ καὶ\n\nἸωσὴφ ἀπὸ τῆς Γαλιλαίας ἐκ πόλεως Ναζαρὲτ εἰς τὴν\n\nἸουδαίαν εἰς πόλιν Δαυεὶδ ἥτις καλεῖται Βηθλεἐμ, διὰ τὸ\n\nεἶναι αὐτὸν ἐξ οἴκου καὶ πατριᾶς Δαυείδ, ",
            "4":"\n ἀπογράψασθαι\n\nσὺν Μαριὰμ τῇ ἐμνηστευμένῃ αὐτῷ, οὔσῃ ἐνκύῳ. ",
            "5":"\n Ἐγένετο \n\nδὲ ἐν τῷ εἶναι αὐτοὺς ἐκεῖ ἐπλήσθησαν αἱ ἡμέραι τοῦ τεκεῖν \n\nαὐτήν, ",
            "6":"\n καὶ ἔτεκεν τὸν υἱὸν αὐτῆς τὸν πρωτότοκον, καὶ\n\nἐσπαργάνωσεν αὐτὸν καὶ ἀνέκλινεν αὐτὸν ἐν φάτνῃ, διότι \n\nοὐκ ἦν αὐτοῖς τόπος ἐν τῷ καταλύματι. ",
            "7":"\n Καὶ\n\nποιμένες ἦσαν ἐν τῇ χώρᾳ τῇ αὐτῇ ἀγραυλοῦντες καὶ φυλάσσοντες \n\nφυλακὰς τῆς νυκτὸς ἐπὶ τὴν ποίμνην αὐτῶν. ",
            "8":"\n καὶ ἄγγελος Κυρίου ἐπέστη αὐτοῖς καὶ δόξα Κυρίου\n\nπεριέλαμψεν αὐτούς, \n\nκαὶ ἐφοβήθησαν φόβον μέγαν· ",
            "9":"\n καὶ\n\nεἶπεν αὐτοῖς ὁ ἄγγελος Μὴ φοβεῖσθε, ἰδοὺ γὰρ εὐαγγελίζομαι \n\nὑμῖν χαρὰν μεγάλην ἥτις ἔσται παντὶ τῷ λαῷ, ",
            "10":"\n ὅτι\n\nἐτέχθη ὑμῖν σήμερον σωτὴρ ὅς ἐστιν χριστὸς κύριος ἐν\n\nπόλει Δαυείδ· ",
            "11":"\n καὶ τοῦτο ὑμῖν σημεῖον, \n\nεὑρήσετε βρέφος \n\nἐσπαργανωμένον καὶ κείμενον ἐν φάτνῃ. ",
            "12":"\n καὶ ἐξέφνης ἐγένετο \n\nσὺν τῷ ἀγγέλῳ πλῆθος στρατιᾶς οὐρανίου αἰνούντων \n\nτὸν θεὸν καὶ λεγόντων ",
            "13":"\n \n Δόξα ἐν ὑψίστοις θεῷ καὶ ἐπὶ γῆς εἰρήνη ἐν ἀνθρώποις \n εὐδοκίας. \n ",
            "14":"\n \n Καὶ ἐγένετο ὡς ἀπῆλθον ἀπʼ αὐτῶν εἰς τὸν οὐρανὸν οἱ ἄγγελοι, \n\nοἱ ποιμένες ἐλάλουν πρὸς ἀλλήλους Διέλθωμεν\n \n δὴ ἕως Βηθλεὲμ καὶ ἴδωμεν τὸ ῥῆμα τοῦτο τὸ γεγονὸς ὃ ὁ\n\nκύριος ἐγνώρισεν ἡμῖν. ",
            "15":"\n καὶ ἦλθαν σπεύσαντες καὶ ἀνεῦραν\n\nτήν τε Μαριὰμ καὶ τὸν Ἰωσὴφ καὶ τὸ βρέφος κείμενον ἐν\n\nτῇ φάτνῃ· ",
            "16":"\n ἰδόντες δὲ ἐγνώρισαν περὶ τοῦ ῥήματος τοῦ\n\nλαληθέντος αὐτοῖς περὶ τοῦ παιδίου τούτου. ",
            "17":"\n καὶ πάντες\n\nοἱ ἀκούσαντες ἐθαύμασαν περὶ τῶν λαληθέντων ὑπὸ τῶν\n\n\n\n ποιμένων πρὸς αὐτούς, ",
            "18":"\n ἡ δὲ Μαρία πάντα συνετήρει τὰ\n\nῥήματα ταῦτα συνβάλλουσα ἐν τῇ καρδίᾳ αὐτῆς. ",
            "19":"\n καὶ\n\nὑπέστρεψαν οἱ ποιμένες δοξάζοντες καὶ αἰνοῦντες τὸν θεὸν\n\nἐπὶ πᾶσιν οἷς ἤκουσαν καὶ εἶδον καθὼς ἐλαλήθη πρὸς\n\nαὐτούς. ",
            "20":"\n \n Καὶ ὅτε ἐπλήσθησαν ἡμέραι ὀκτὼ τοῦ περιτεμεῖν αὐτόν,\n\nκαὶ ἐκλήθη τὸ ὄνομα αὐτοῦ Ἰησοῦς, τὸ κληθὲν ὑπὸ\n\nτοῦ ἀγγέλου πρὸ τοῦ συλλημφθῆναι αὐτὸν ἐν τῇ κοιλία. ",
            "21":"\n \n Καὶ ὅτε\n ἐπλήσθησαν αἱ ἡμέραι τοῦ καθαρισμοῦ \n αὐτῶν κατὰ τὸν νόμον Μωυσέως, ἀνήγαγον αὐτὸν εἰς Ἰεροσόλυμα \n\nπαραστῆσαι τῷ κυρίῳ, ",
            "22":"\n καθὼς γέγραπται ἐν νόμῳ\n\nΚυρίου ὅτι\n Πᾶν ἄρσεν διανοῖγον μήτραν ἅγιον τῷ κυρίῳ κληθήσεται, ",
            "23":"\n καὶ τοῦ δοῦναι θυσίαν κατὰ τὸ εἰρημένον\n\nἐν τῷ νόμῳ Κυρίου,\n ζεῦγος τρυγόνων ἢ δύο νοσσοὺς περιστερῶν. ",
            "24":"\n Καὶ ἰδοὺ ἄνθρωπος ἦν\n\nἐν Ἰερουσαλὴμ ᾧ ὄνομα Συμεών, καὶ ὁ ἄνθρωπος οὗτος\n\nδίκαιος καὶ εὐλαβής, προσδεχόμενος παράκλησιν τοῦ\n\nἸσραήλ, \n\nκαὶ πνεῦμα ἦν ἅγιον ἐπʼ αὐτόν· ",
            "25":"\n καὶ ἦν αὐτῷ\n\nκεχρηματισμένον ὑπὸ τοῦ πνεύματος τοῦ ἁγίου μὴ ἰδεῖν\n\nθάνατον πρὶν [ἢ] ἂν ἴδῃ τὸν χριστὸν Κυρίου. ",
            "26":"\n καὶ ἦλθεν ἐν\n\nτῷ πνεύματι εἰς τὸ ἱερόν· καὶ ἐν τῷ εἰσαγαγεῖν τοὺς γονεῖς\n\nτὸ παιδίον Ἰησοῦν τοῦ ποιῆσαι αὐτοὺς κατὰ τὸ εἰθισμένον\n\nτοῦ νόμου περὶ αὐτοῦ ",
            "27":"\n καὶ αὐτὸς ἐδέξατο αὐτὸ εἰς τὰς\n\nἀγκάλας καὶ εὐλόγησεν τὸν θεὸν καὶ εἶπεν ",
            "28":"\n \n Νῦν ἀπολύεις τὸν δοῦλόν σου, δέσποτα, \n \n κατὰ τὸ ῥῆμά σου ἐν εἰρήνῃ·",
            "29":"\n \n \n ὅτι εἶδον οἱ ὀφθαλμοί μου τὸ σωτήριόν σου ",
            "30":"\n \n \n ὃ ἡτοίμασας κατὰ πρόσωπον πάντων τῶν λαῶν, \n ",
            "31":"\n \n \n Φῶς \n εἰς\n ἀποκάλυψιν ἐθνῶν \n \n καὶ δόξαν λαοῦ σου Ἰσραήλ. \n ",
            "32":"\n \n καὶ ἦν ὁ πατὴρ αὐτοῦ καὶ ἡ μήτηρ θαυμάζοντες ἐπὶ τοῖς \n\nλαλουμένοις περὶ αὐτοῦ. ",
            "33":"\n καὶ εὐλόγησεν αὐτοὺς Συμεὼν\n\nκαὶ εἶπεν πρὸς Μαριὰμ τὴν μητέρα αὐτοῦ Ἰδοὺ οὗτος\n\nκεῖται εἰς πτῶσιν καὶ ἀνάστασιν πολλῶν ἐν τῷ Ἰσραὴλ\n\nκαὶ εἰς σημεῖον ἀντιλεγόμενον, ",
            "34":"\n καὶ σοῦ αὐτῆς τὴν ψυχὴν \n\nδιελεύσεται ῥομφαία, ὅπως ἂν ἀποκαλυφθῶσιν ἐκ πολλῶν\n\nκαρδιῶν διαλογισμοί. ",
            "35":"\n Καὶ ἦν Ἅννα προφῆτις, \n\nθυγάτηρ Φανουήλ, ἐκ φυλῆς Ἀσήρ,?̔αὕτη προβεβηκυῖα\n\nἐν ἡμέραις πολλαῖς, ζήσασα μετὰ ἀνδρὸς ἔτη ἑπτὰ ἀπὸ\n\nτῆς παρθενίας αὐτῆς, ",
            "36":"\n καὶ αὐτὴ χήρα ἕως ἐτῶν ὀγδοήκοντα\n\nτεσσάρων?̓ ἣ οὐκ ἀφίστατο τοῦ ἱεροῦ νηστείαις καὶ δεήσεσιν \n\nλατρεύουσα νύκτα καὶ ἡμέραν. ",
            "37":"\n καὶ αὐτῇ τῇ ὥρᾳ\n\nἐπιστᾶσα ἀνθωμολογεῖτο τῷ θεῷ καὶ ἐλάλει περὶ αὐτοῦ\n\nπᾶσιν τοῖς προσδεχομένοις λύτρωσιν Ἰερουσαλήμ. ",
            "38":"\n \n Καὶ ὡς ἐτέλεσαν πάντα τὰ κατὰ τὸν νόμον Κυρίου,\n\nἐπέστρεψαν εἰς τὴν Γαλιλαίαν εἰς πόλιν ἑαυτῶν Ναζαρέτ. ",
            "39":"\n \n Τὸ δὲ παιδίον ηὔξανεν καὶ ἐκραταιοῦτο πληρούμενον\n\nσοφίᾳ, καὶ χάρις θεοῦ ἦν ἐπʼ αὐτό. ",
            "40":"\n \n Καὶ ἐπορεύοντο οἱ γονεῖς αὐτοῦ κατʼ ἔτος εἰς Ἰερουσαλὴμ \n\nτῇ ἑορτῇ τοῦ πάσχα. ",
            "41":"\n Καὶ ὅτε ἐγένετο ἐτῶν δώδεκα, ",
            "42":"\n ἀναβαινόντων αὐτῶν κατὰ τὸ ἔθος τῆς ἑορτῆς καὶ τελειωσάντων \n\nτὰς ἡμέρας, ἐν τῷ ὑποστρέφειν αὐτοὺς ὑπέμεινεν\n\nἸησοῦς ὁ παῖς ἐν Ἰερουσαλήμ, καὶ οὐκ ἔγνωσαν οἱ γονεῖς\n\nαὐτοῦ. ",
            "43":"\n νομίσαντες δὲ αὐτὸν εἶναι ἐν τῇ συνοδίᾳ ἦλθον\n\nἡμέρας ὁδὸν καὶ ἀνεζήτουν αὐτὸν ἐν τοῖς συγγενεῦσιν καὶ\n\nτοῖς γνωστοῖς, ",
            "44":"\n καὶ μὴ εὑρόντες ὑπέστρεψαν εἰς Ἰερουσαλὴμ\n\nἀναζητοῦντες αὐτόν. ",
            "45":"\n καὶ ἐγένετο μετὰ ἡμέρας τρεῖς εὗρον\n\nαὐτὸν ἐν τῷ ἱερῷ καθεζόμενον ἐν μέσῳ τῶν διδασκάλων καὶ\n\nἀκούοντα αὐτῶν καὶ ἐπερωτῶντα αὐτούς· ",
            "46":"\n ἐξίσταντο δὲ\n \n πάντες οἱ ἀκούοντες αὐτοῦ ἐπὶ τῇ συνέσει καὶ ταῖς ἀποκρίσεσιν \n\nαὐτοῦ. ",
            "47":"\n καὶ ἰδόντες αὐτὸν ἐξεπλάγησαν, καὶ εἶπεν\n\nπρὸς αὐτὸν ἡ μήτηρ αὐτοῦ Τέκνον, τί ἐποίησας ἡμῖν\n\nοὕτως; ἰδοὺ ὁ πατήρ σου καὶ ἐγὼ ὀδυνώμενοι ζητοῦμέν\n\nσε. ",
            "48":"\n καὶ εἶπεν πρὸς αὐτούς Τί ὅτι ἐζητεῖτέ με; οὐκ ᾔδειτε\n\nὅτι ἐν τοῖς τοῦ πατρός μου δεῖ εἶναί με; ",
            "49":"\n καὶ αὐτοὶ οὐ\n\nσυνῆκαν τὸ ῥῆμα ὃ ἐλάλησεν αὐτοῖς. ",
            "50":"\n καὶ κατέβη μετʼ αὐτῶν\n\nκαὶ ἦλθεν εἰς Ναζαρέτ, καὶ ἦν ὑποτασσόμενος αὐτοῖς.\n\nκαὶ ἡ μήτηρ αὐτοῦ διετήρει πάντα τὰ ῥήματα ἐν τῇ καρδίᾳ \n\nαὐτῆς. ",
            "51":"\n Καὶ Ἰησοῦς\n προέκοπτεν \n τῇ σοφίᾳ\n\nκαὶ ἡλικίᾳ\n καὶ χάριτι παρὰ θεῷ καὶ ἀνθρώποις."
        },
        "2":{
            "0":"\n \n ΕΝ ΕΤΕΙ δὲ πεντεκαιδεκάτῳ τῆς ἡγεμονίας Τιβερίου\n\n\n\n Καίσαρος, ἡγεμονεύοντος Ποντίου Πειλάτου τῆς Ἰουδαίας,\n\nκαὶ τετρααρχοῦντος τῆς Γαλιλαίας Ἡρῴδου, Φιλίππου δὲ\n\nτοῦ ἀδελφοῦ αὐτοῦ τετρααρχοῦντος τῆς Ἰτουραίας καὶ\n\nΤραχωνίτιδος χώρας, καὶ Λυσανίου τῆς Ἀβειληνῆς τετρααρχοῦντος, ",
            "1":"\n ἐπὶ ἀρχιερέως Ἅννα καὶ Καιάφα, \n\nἐγένετο ῥῆμα\n\nθεοῦ ἐπὶ Ἰωάνην τὸν Ζαχαρίου υἱὸν ἐν τῇ ἐρήμῳ. ",
            "2":"\n καὶ\n\nἦλθεν εἰς πᾶσαν περίχωρον τοῦ Ἰορδάνου κηρύσσων βάπτισμα \n\nμετανοίας εἰς ἄφεσιν ἁμαρτιῶν, ",
            "3":"\n ὡς γέγραπται ἐν\n\nβίβλῳ λόγων Ἠσαίου τοῦ προφήτου\n \n φωνὴ βοῶντος ἐν τῇ ἐρήμῳ \n Ἑτοιμάσατε τὴν ὁδὸν Κυρίου, \n \n εὐθείας ποιεῖτε τὰς τρίβους αὐτοῦ.",
            "4":"\n \n πᾶσα φάραγξ πληρωθήσεται \n καὶ πᾶν ὄρος καὶ βουνὸς ταπεινωθήσεται, \n καὶ ἔσται τὰ σκολιὰ εἰς εὐθείας \n \n καὶ αἱ τραχεῖαι εἰς ὁδοὺς λείας·",
            "5":"\n \n καὶ ὄψεται πᾶσα σὰρξ τὸ σωτήριον τοῦ θεοῦ. \n \n ",
            "6":"\n \n Ἔλεγεν οὖν τοῖς ἐκπορευομένοις ὄχλοις βαπτισθῆναι ὑπʼ αὐτοῦ \n\nΓεννήματα ἐχιδνῶν, τίς ὑπέδειξεν ὑμῖν φυγεῖν ἀπὸ\n\nτῆς μελλούσης ὀργῆς; ",
            "7":"\n ποιήσατε οὖν καρποὺς ἀξίους \n\nτῆς μετανοίας· καὶ μὴ ἄρξησθε λέγειν ἐν ἑαυτοῖς Πατέρα\n\nἔχομεν τὸν Ἀβραάμ, λέγω γὰρ ὑμῖν ὅτι δύναται ὁ θεὸς\n\nἐκ τῶν λίθων τούτων ἐγεῖραι τέκνα τῷ Ἀβραάμ. ",
            "8":"\n ἤδη δὲ καὶ\n\nἡ ἀξίνη πρὸς τὴν ῥίζαν τῶν δένδρων κεῖται· πᾶν οὖν δένδρον \n\nμὴ ποιοῦν καρπὸν [καλὸν] ἐκκόπτεται καὶ εἰς πῦρ\n\nβάλλεται. ",
            "9":"\n καὶ ἐπηρώτων αὐτὸν οἱ ὄχλοι λέγοντες Τί\n\nοὖν ποιήσωμεν; ",
            "10":"\n ἀποκριθεὶς δὲ ἔλεγεν αὐτοῖς Ὁ ἔχων\n\nδύο χιτῶνας μεταδότω τῷ μὴ ἔχοντι, καὶ ὁ ἔχων βρώματα\n\nὁμοίως ποιείτω. ",
            "11":"\n ἦλθον δὲ καὶ τελῶναι βαπτισθῆναι καὶ\n\nεἶπαν πρὸς αὐτόν Διδάσκαλε, \n\nτί ποιήσωμεν; ",
            "12":"\n ὁ δὲ εἶπεν\n\nπρὸς αὐτούς Μηδὲν πλέον παρὰ τὸ διατεταγμένον ὑμῖν\n\nπράσσετε. ",
            "13":"\n ἐπηρώτων δὲ αὐτὸν καὶ στρατευόμενοι λέγοντες \n\nΤί ποιήσωμεν καὶ ἡμεῖς; καὶ εἶπεν αὐτοῖς Μηδένα \n\nδιασείσητε μηδὲ συκοφαντήσητε, καὶ ἀρκεῖσθε\n\nτοῖς ὀψωνίοις ὑμῶν. ",
            "14":"\n Προσδοκῶντος δὲ τοῦ λαοῦ \n\nκαὶ διαλογιζομένων πάντων ἐν ταῖς καρδίαις αὐτῶν\n\nπερὶ τοῦ Ἰωάνου, \n\nμή ποτε αὐτὸς εἴη ὁ χριστός, ",
            "15":"\n ἀπεκρίνατο \n\nλέγων πᾶσιν ὁ Ἰωάνης Ἐγὼ μὲν ὕδατι βαπτίζω\n\nὑμᾶς· ἔρχεται δὲ ὁ ἰσχυρότερός μου, οὗ οὐκ εἰμὶ ἱκανὸς\n\nλῦσαι τὸν ἱμάντα τῶν ὑποδημάτων αὐτοῦ· αὐτὸς ὑμᾶς\n\nβαπτίσει ἐν πνεύματι ἁγίῳ καὶ πυρί· ",
            "16":"\n οὗ τὸ πτύον ἐν τῇ \n\nχειρὶ αὐτοῦ διακαθᾶραι τὴν ἅλωνα αὐτοῦ καὶ συναγαγεῖν\n\nτὸν σῖτον εἰς τὴν ἀποθήκην αὐτοῦ, τὸ δὲ ἄχυρον κατακαύσει \n\nπυρὶ ἀσβέστῳ. ",
            "17":"\n Πολλὰ μὲν οὖν καὶ\n\nἕτερα παρακαλῶν εὐηγγελίζετο τὸν λαόν· ",
            "18":"\n ὁ δὲ Ἡρῴδης ὁ\n\nτετραάρχης, ἐλεγχόμενος ὑπʼ αὐτοῦ περὶ Ἡρῳδιάδος τῆς\n\nγυναικὸς τοῦ ἀδελφοῦ αὐτοῦ καὶ περὶ πάντων ὧν ἐποίησεν \n\nπονηρῶν ὁ Ἡρῴδης, ",
            "19":"\n προσέθηκεν καὶ τοῦτο ἐπὶ πᾶσιν,\n\nκατέκλεισεν τὸν Ἰωάνην ἐν φυλακῇ. ",
            "20":"\n \n Ἐγένετο δὲ ἐν τῷ βαπτισθῆναι ἅπαντα τὸν λαὸν καὶ Ἰησοῦ\n \n βαπτισθέντος καὶ προσευχομένου ἀνεῳχθῆναι τὸν οὐρανὸν ",
            "21":"\n καὶ καταβῆναι τὸ πνεῦμα τὸ ἅγιον σωματικῷ εἴδει ὡς\n\n\n\n περιστερὰν ἐπʼ αὐτόν, καὶ φωνὴν ἐξ οὐρανοῦ γενέσθαι Σὺ\n\nεἶ ὁ υἱός μου ὁ ἀγαπητός, ἐν σοὶ εὐδόκησα. ",
            "22":"\n Καὶ\n\nαὐτὸς ἦν Ἰησοῦς ἀρχόμενος ὡσεὶ ἐτῶν τριάκοντα, ὢν υἱός,\n\nὡς ἐνομίζετο, Ἰωσήφ\n \n τοῦ Ἡλεί ",
            "23":"\n \n τοῦ Ματθάτ\n \n τοῦ Λευεί\n \n τοῦ Μελχεί\n \n τοῦ Ἰανναί\n \n τοῦ Ἰωσήφ ",
            "24":"\n \n τοῦ Ματταθίου\n \n τοῦ Ἀμώς\n \n τοῦ Ναούμ\n \n τοῦ Ἐσλεί\n \n τοῦ Ναγγαί ",
            "25":"\n \n τοῦ Μαάθ\n \n τοῦ Ματταθίου\n \n τοῦ Σεμεείν\n \n τοῦ Ἰωσήχ\n \n τοῦ Ἰωδά ",
            "26":"\n \n τοῦ Ἰωανάν\n \n τοῦ Ῥησά\n \n τοῦ Ζοροβάβελ\n \n τοῦ Σαλαθιήλ\n \n τοῦ Νηρεί ",
            "27":"\n \n τοῦ Μελχεί\n \n τοῦ Ἀδδεί\n \n τοῦ Κωσάμ\n \n τοῦ Ἐλμαδάμ\n \n τοῦ Ἤρ ",
            "28":"\n \n τοῦ Ἰησοῦ\n \n τοῦ Ἐλιέζερ\n \n τοῦ Ἰωρείμ\n \n τοῦ Μαθθάτ\n \n τοῦ Λευεί ",
            "29":"\n \n τοῦ Συμεών\n \n τοῦ Ἰούδα\n \n τοῦ Ἰωσήφ\n \n τοῦ Ἰωνάμ\n \n τοῦ Ἐλιακείμ ",
            "30":"\n \n τοῦ Μελεά\n \n τοῦ Μεννά\n \n τοῦ Ματταθά\n \n τοῦ Ναθάμ\n \n τοῦ Δαυείδ ",
            "31":"\n \n τοῦ Ἰεσσαί\n \n τοῦ Ἰωβήλ\n \n τοῦ Βοός\n \n τοῦ Σαλά\n \n τοῦ Ναασσών ",
            "32":"\n \n τοῦ Ἀδμείν\n \n τοῦ Ἀρνεί\n \n τοῦ Ἑσρών\n \n τοῦ Φαρές\n \n τοῦ Ἰούδα ",
            "33":"\n \n τοῦ Ἰακώβ\n \n τοῦ Ἰσαάκ\n \n τοῦ Ἀβραάμ\n \n \n τοῦ Θαρά\n \n τοῦ Ναχώρ ",
            "34":"\n \n τοῦ Σερούχ\n \n τοῦ Ῥαγαύ\n \n τοῦ Φάλεκ\n \n τοῦ Ἔβερ\n \n τοῦ Σαλά ",
            "35":"\n \n τοῦ Καινάμ\n \n τοῦ Ἀρφαξάδ\n \n τοῦ Σήμ\n \n τοῦ Νῶε\n \n τοῦ Λάμεχ ",
            "36":"\n \n τοῦ Μαθουσαλά\n \n τοῦ Ἑνώχ\n \n τοῦ Ἰάρετ\n \n τοῦ Μαλελεήλ\n \n τοῦ Καινάμ ",
            "37":"\n \n τοῦ Ἐνώς\n \n τοῦ Σήθ\n \n τοῦ Ἀδάμ\n \n τοῦ θεοῦ."
        },
        "3":{
            "0":"\n \n Ἰησοῦς δὲ πλήρης πνεύματος ἁγίου ὑπέστρεψεν ἀπὸ \n\nτοῦ Ἰορδάνου, καὶ ἤγετο ἐν τῷ πνεύματι ἐν τῇ ἐρήμῳ ",
            "1":"\n ἡμέρας τεσσεράκοντα πειραζόμενος ὑπὸ τοῦ διαβόλου.\n\nΚαὶ οὐκ ἔφαγεν οὐδὲν ἐν ταῖς ἡμέραις ἐκείναις, καὶ συντελεσθεισῶν \n\nαὐτῶν ἐπείνασεν. ",
            "2":"\n εἶπεν δὲ αὐτῷ ὁ διάβολος \n\nΕἰ υἱὸς εἶ τοῦ θεοῦ, εἰπὲ τῷ λίθῳ τούτῳ ἵνα\n\nγένηται ἄρτος. ",
            "3":"\n καὶ ἀπεκρίθη πρὸς αὐτὸν ὁ Ἰησοῦς Γέγραπται \n\nὅτι\n Οὐκ ἐπʼ ἄρτῳ μόνῳ ζήσεται ὁ ἄνθρωπος. ",
            "4":"\n Καὶ ἀναγαγὼν αὐτὸν ἔδειξεν αὐτῷ πάσας τὰς\n\nβασιλείας τῆς οἰκουμένης ἐν στιγμῇ χρόνου· ",
            "5":"\n καὶ εἶπεν\n\nαὐτῷ ὁ διάβολος Σοὶ δώσω τὴν ἐξουσίαν ταύτην ἅπασαν\n\nκαὶ τὴν δόξαν αὐτῶν, ὅτι ἐμοὶ παραδέδοται καὶ ᾧ ἂν θέλω\n\nδίδωμι αὐτήν· ",
            "6":"\n σὺ οὖν ἐὰν προσκυνήσῃς ἐνώπιον ἐμοῦ,\n\nἔσται σοῦ πᾶσα. ",
            "7":"\n καὶ ἀποκριθεὶς ὁ Ἰησοῦς εἶπεν αὐτῷ \n\nΓέγραπται\n Κύριον τὸν θεόν σου προσκυνήσεις καὶ αὐτῷ μόνῳ λατρεύσεις. ",
            "8":"\n Ἤγαγεν δὲ αὐτὸν εἰς\n\nἸερουσαλὴμ καὶ ἔστησεν ἐπὶ τὸ πτερύγιον τοῦ ἱεροῦ, καὶ\n\nεἶπεν [αὐτῷ] Εἰ υἱὸς εἶ τοῦ θεοῦ, βάλε σεαυτὸν ἐντεῦθεν\n\nκάτω· ",
            "9":"\n γέγραπται γὰρ ὅτι\n τοῖς ἀγγέλοις αὐτοῦ ἐντελεῖται περὶ σοῦ τοῦ διαφυλάξαι σε, ",
            "10":"\n καὶ ὅτι\n ἐπὶ χειρῶν ἀροῦσίν σε μή ποτε προσκόψῃς πρὸς λίθον τὸν πόδα σου. ",
            "11":"\n καὶ ἀποκριθεὶς εἶπεν αὐτῷ ὁ Ἰησοῦς ὅτι Εἴρηται\n ",
            "12":"\n Οὐκ ἐκπειράσεις Κύριον τὸν θεόν σου. \n Καὶ συντελέσας\n\nπάντα πειρασμὸν ὁ διάβολος ἀπέστη ἀπʼ αὐτοῦ\n\nἄχρι καιροῦ. ",
            "13":"\n \n Καὶ ὑπέστρεψεν ὁ Ἰησοῦς ἐν τῇ δυνάμει τοῦ πνεύματος\n\nεἰς τὴν Γαλιλαίαν. καὶ φήμη ἐξῆλθεν καθʼ ὅλης τῆς περιχώρου \n\nπερὶ αὐτοῦ. ",
            "14":"\n καὶ αὐτὸς ἐδίδασκεν ἐν ταῖς συναγωγαῖς\n\nαὐτῶν, δοξαζόμενος ὑπὸ πάντων. ",
            "15":"\n \n Καὶ ἦλθεν εἰς Ναζαρά, οὗ ἦν τεθραμμένος, καὶ εἰσῆλθεν\n\nκατὰ τὸ εἰωθὸς αὐτῷ ἐν τῇ ἡμέρᾳ τῶν σαββάτων\n\nεἰς τὴν συναγωγήν, καὶ ἀνέστη ἀναγνῶναι. ",
            "16":"\n καὶ ἐπεδόθη\n\nαὐτῷ βιβλίον τοῦ προφήτου Ἠσαίου, καὶ ἀνοίξας τὸ βιβλίον \n\nεὗρεν [τὸν] τόπον οὗ ἦν γεγραμμένον ",
            "17":"\n \n Πνεῦμα Κυρίου ἐπʼ ἐμέ, \n οὗ εἵνεκεν ἔχρισέν με εὐαγγελίσασθαι πτωχοῖς, \n ἀπέσταλκέν με κηρύξαι αἰχμαλώτοις ἄφεσιν καὶ \n τυφλοῖς ἀνάβλεψιν, \n \n ἀποστεῖλαι τεθραυσμένους ἐν ἀφέσει,",
            "18":"\n \n κηρύξαι ἐνιαυτὸν Κυρίου δεκτόν. \n ",
            "19":"\n \n καὶ πτύξας τὸ βιβλίον ἀποδοὺς τῷ ὑπηρέτῃ ἐκάθισεν· καὶ\n\nπάντων οἱ ὀφθαλμοὶ ἐν τῇ συναγωγῇ ἦσαν ἀτενίζοντες\n\nαὐτῷ. ",
            "20":"\n ἤρξατο δὲ λέγειν πρὸς αὐτοὺς ὅτι Σήμερον πεπλήρωται\n\nἡ γραφὴ αὕτη ἐν τοῖς ὠσὶν ὑμῶν. ",
            "21":"\n καὶ πάντες\n\nἐμαρτύρουν αὐτῷ καὶ ἐθαύμαζον ἐπὶ τοῖς λόγοις τῆς χάριτος \n\nτοῖς ἐκπορευομένοις ἐκ τοῦ στόματος αὐτοῦ, καὶ\n\nἔλεγον Οὐχὶ υἱός ἐστιν Ἰωσὴφ οὗτος; ",
            "22":"\n καὶ εἶπεν πρὸς\n\nαὐτούς Πάντως ἐρεῖτέ μοι τὴν παραβολὴν ταύτην Ἰατρέ, \n\nθεράπευσον σεαυτόν· ὅσα ἠκούσαμεν γενόμενα εἰς\n\nτὴν — Καφαρναοὺμ ποίησον καὶ ὧδε ἐν τῇ πατρίδι σου. ",
            "23":"\n εἶπεν δέ Ἀμὴν λέγω ὑμῖν ὅτι οὐδεὶς προφήτης δεκτός\n\nἐστιν ἐν τῇ πατρίδι αὐτοῦ. ",
            "24":"\n ἐπʼ ἀληθείας δὲ λέγω ὑμῖν,\n\nπολλαὶ χῆραι ἦσαν ἐν ταῖς ἡμέραις Ἠλείου ἐν τῷ Ἰσραήλ,\n\n\n\n ὅτε ἐκλείσθη ὁ οὐρανὸς ἔτη τρία καὶ μῆνας ἕξ, ὡς ἐγένετο\n\nλιμὸς μέγας ἐπὶ πᾶσαν τὴν γῆν, ",
            "25":"\n καὶ πρὸς οὐδεμίαν αὐτῶν\n \n ἐπέμφθη Ἠλείας εἰ μὴ\n εἰς Σάρεπτα τῆς Σιδωνίας πρὸς γυναῖκα χήραν. ",
            "26":"\n καὶ πολλοὶ λεπροὶ ἦσαν ἐν τῷ Ἰσραὴλ\n\nἐπὶ Ἐλισαίου τοῦ προφήτου, καὶ οὐδεὶς αὐτῶν ἐκαθαρίσθη\n\nεἰ μὴ Ναιμὰν ὁ Σύρος. ",
            "27":"\n καὶ ἐπλήσθησαν πάντες θυμοῦ\n\nἐν τῇ συναγωγῇ ἀκούοντες ταῦτα, ",
            "28":"\n καὶ ἀναστάντες ἐξέβαλον\n\nαὐτὸν ἔξω τῆς πόλεως, καὶ ἤγαγον αὐτὸν ἕως ὀφρύος τοῦ\n\nὄρους ἐφʼ οὗ ἡ πόλις ᾠκοδόμητο αὐτῶν, ὥστε κατακρημνίσαι \n\nαὐτόν· ",
            "29":"\n αὐτὸς δὲ διελθὼν διὰ μέσου αὐτῶν ἐπορεύετο. ",
            "30":"\n \n Καὶ κατῆλθεν εἰς Καφαρναοὺμ πόλιν τῆς Γαλιλαίας.\n\nΚαὶ ἦν διδάσκων αὐτοὺς ἐν τοῖς σάββασιν· ",
            "31":"\n καὶ ἐξεπλήσσοντο \n\nἐπὶ τῇ διδαχῇ αὐτοῦ, ὅτι ἐν ἐξουσίᾳ ἦν ὁ λόγος\n\nαὐτοῦ. ",
            "32":"\n καὶ ἐν τῇ συναγωγῇ ἦν ἄνθρωπος ἔχων πνεῦμα\n\nδαιμονίου ἀκαθάρτου,\n\nκαὶ ἀνέκραξεν φωνῇ μεγάλῃ ",
            "33":"\n Ἔα, τί\n\nἡμῖν καὶ σοί, Ἰησοῦ Ναζαρηνέ; ἦλθες ἀπολέσαι ἡμᾶς; ",
            "34":"\n οἶδά σε τίς εἶ, ὁ ἅγιος τοῦ θεοῦ. καὶ ἐπετίμησεν αὐτῷ\n\nὁ Ἰησοῦς λέγων Φιμώθητι καὶ ἔξελθε ἀπʼ αὐτοῦ. καὶ\n\nῥίψαν αὐτὸν τὸ δαιμόνιον εἰς τὸ μέσον ἐξῆλθεν ἀπʼ αὐτοῦ\n\nμηδὲν βλάψαν αὐτόν. ",
            "35":"\n καὶ ἐγένετο θάμβος ἐπὶ πάντας,\n\nκαὶ συνελάλουν πρὸς ἀλλήλους λέγοντες Τίς ὁ λόγος οὗτος \n\nὅτι ἐν ἐξουσίᾳ καὶ δυνάμει ἐπιτάσσει τοῖς ἀκαθάρτοις\n\nπνεύμασιν, ",
            "36":"\n καὶ ἐξέρχονται; Καὶ ἐξεπορεύετο ἦχος περὶ\n\nαὐτοῦ εἰς πάντα τόπον τῆς περιχώρου. ",
            "37":"\n Ἀναστὰς \n\nδὲ ἀπὸ τῆς συναγωγῆς εἰσῆλθεν εἰς τὴν οἰκίαν Σίμωνος. \n\nπενθερὰ δὲ τοῦ Σίμωνος ἦν συνεχομένη πυρετῷ μεγάλῳ, \n\nκαὶ ἠρώτησαν αὐτὸν περὶ αὐτῆς. ",
            "38":"\n καὶ ἐπιστὰς ἐπάνω\n\nαὐτῆς ἐπετίμησεν τῷ πυρετῷ, καὶ ἀφῆκεν αὐτήν· παραχρῆμα \n\nδὲ ἀναστᾶσα διηκόνει αὐτοῖς. ",
            "39":"\n Δύνοντος \n\nδὲ τοῦ ἡλίου ἅπαντες ὅσοι εἶχον ἀσθενοῦντας νόσοις \n\nποικίλαις ἤγαγον αὐτοὺς πρὸς αὐτόν· ὁ δὲ ἑνὶ ἑκάστῳ\n\nαὐτῶν τὰς χεῖρας ἐπιτιθεὶς ἐθεράπευεν αὐτούς. ",
            "40":"\n ἐξήρχετο \n\nδὲ καὶ δαιμόνια ἀπὸ πολλῶν, κράζοντα καὶ λέγοντα ὅτι\n\nΣὺ εἶ ὁ υἱὸς τοῦ θεοῦ· καὶ ἐπιτιμῶν οὐκ εἴα αὐτὰ λαλεῖν,\n \n ὅτι ᾔδεισαν τὸν χριστὸν αὐτὸν εἶναι. ",
            "41":"\n Γενομένης δὲ ἡμέρας ἐξελθὼν ἐπορεύθη εἰς ἔρημον τόπον·\n\nκαὶ οἱ ὄχλοι ἐπεζήτουν αὐτόν, καὶ ἦλθον ἕως αὐτοῦ, καὶ\n\nκατεῖχον αὐτὸν τοῦ μὴ πορεύεσθαι ἀπʼ αὐτῶν. ",
            "42":"\n ὁ δὲ\n\n\n\n εἶπεν πρὸς αὐτοὺς ὅτι Καὶ ταῖς ἑτέραις πόλεσιν εὐαγγελίσασθαί \n\nμε δεῖ τὴν βασιλείαν τοῦ θεοῦ, ὅτι ἐπὶ τοῦτο\n\nἀπεστάλην. ",
            "43":"\n Καὶ ἦν κηρύσσων εἰς τὰς συναγωγὰς τῆς\n\n\n\n Ἰουδαίας."
        },
        "4":{
            "0":"\n \n Ἐγένετο δὲ ἐν τῷ τὸν ὄχλον ἐπικεῖσθαι αὐτῷ καὶ\n\nἀκούειν τὸν λόγον τοῦ θεοῦ καὶ αὐτὸς ἦν ἑστὼς παρὰ τὴν\n\n\n\n λίμνην Γεννησαρέτ, ",
            "1":"\n καὶ εἶδεν πλοῖα δύο ἑστῶτα παρὰ\n\n\n\n τὴν λίμνην, οἱ δὲ ἁλεεῖς ἀπʼ αὐτῶν ἀποβάντες ἔπλυνον\n\nτὰ δίκτυα. ",
            "2":"\n ἐμβὰς δὲ εἰς ἓν τῶν πλοίων, ὃ ἦν Σίμωνος,\n\nἠρώτησεν αὐτὸν ἀπὸ τῆς γῆς ἐπαναγαγεῖν ὀλίγον, καθίσας\n\nδὲ ἐκ τοῦ πλοίου ἐδίδασκεν τοὺς ὄχλους. ",
            "3":"\n ὡς δὲ ἐπαύσατο\n\nλαλῶν, εἶπεν πρὸς τὸν Σίμωνα Ἐπανάγαγε εἰς τὸ βάθος\n\nκαὶ χαλάσατε τὰ δίκτυα ὑμῶν εἰς ἄγραν. ",
            "4":"\n καὶ ἀποκριθεὶς\n\nΣίμων εἶπεν Ἐπιστάτα, διʼ ὅλης νυκτὸς κοπιάσαντες\n\nοὐδὲν ἐλάβομεν, ἐπὶ δὲ τῷ ῥήματί σου χαλάσω τὰ δίκτυα. ",
            "5":"\n καὶ τοῦτο ποιήσαντες συνέκλεισαν πλῆθος ἰχθύων πολύ,\n\nδιερήσσετο δὲ τὰ δίκτυα αὐτῶν. ",
            "6":"\n καὶ κατένευσαν τοῖς\n\nμετόχοις ἐν τῷ ἑτέρῳ πλοίῳ τοῦ ἐλθόντας συλλαβέσθαι\n\nαὐτοῖς· καὶ ἦλθαν, καὶ ἔπλησαν ἀμφότερα τὰ πλοῖα\n\nὥστε βυθίζεσθαι αὐτά. ",
            "7":"\n ἰδὼν δὲ Σίμων Πέτρος προσέπεσεν\n\nτοῖς γόνασιν Ἰησοῦ λέγων Ἔξελθε ἀπʼ ἐμοῦ, ὅτι\n\nἀνὴρ ἁμαρτωλός εἰμι, \n\nκύριε· ",
            "8":"\n θάμβος γὰρ περιέσχεν αὐτὸν\n\n\n\n καὶ πάντας τοὺς σὺν αὐτῷ ἐπὶ τῇ ἄγρᾳ τῶν ἰχθύων ὧν\n\n\n\n\n\n συνέλαβον, ",
            "9":"\n ὁμοίως δὲ καὶ Ἰάκωβον καὶ Ἰωάνην υἱοὺς\n\nΖεβεδαίου, οἳ ἦσαν κοινωνοὶ τῷ Σίμωνι. καὶ εἶπεν πρὸς τὸν\n\nΣίμωνα Ἰησοῦς Μὴ φοβοῦ· ἀπὸ τοῦ νῦν ἀνθρώπους\n\nἔσῃ ζωγρῶν. ",
            "10":"\n καὶ καταγαγόντες τὰ πλοῖα ἐπὶ τὴν γῆν\n\nἀφέντες πάντα ἠκολούθησαν αὐτῷ.\n ",
            "11":"\n \n Καὶ ἐγένετο ἐν τῷ εἶναι αὐτὸν ἐν μιᾷ τῶν πόλεων καὶ\n\nἰδοὺ ἀνὴρ πλήρης λέπρας· ἰδὼν δὲ τὸν Ἰησοῦν πεσὼν ἐπὶ\n\nπρόσωπον ἐδεήθη αὐτοῦ λέγων Κύριε, ἐὰν θέλῃς δύνασαί\n\nμε καθαρίσαι. ",
            "12":"\n καὶ ἐκτείνας τὴν χεῖρα ἥψατο αὐτοῦ λέγων \n\nΘέλω, καθαρίσθητι· καὶ εὐθέως ἡ λέπρα ἀπῆλθεν\n\nἀπʼ αὐτοῦ. ",
            "13":"\n καὶ αὐτὸς παρήγγειλεν αὐτῷ μηδενὶ εἰπεῖν,\n\nἀλλὰ ἀπελθὼν\n δεῖξον \n σεαυτὸν\n τῷ ἱερεῖ, \n καὶ προσένεγκε\n\nπερὶ τοῦ καθαρισμοῦ σου καθὼς προσέταξεν Μωυσῆς εἰς \n\nμαρτύριον αὐτοῖς. ",
            "14":"\n διήρχετο δὲ μᾶλλον ὁ λόγος περὶ\n\nαὐτοῦ, καὶ συνήρχοντο ὄχλοι πολλοὶ ἀκούειν καὶ θεραπεύεσθαι \n\nἀπὸ τῶν ἀσθενειῶν αὐτῶν· ",
            "15":"\n αὐτὸς δὲ ἦν ὑποχωρῶν ἐν\n\nταῖς ἐρήμοις καὶ προσευχόμενος. ",
            "16":"\n \n Καὶ ἐγένετο ἐν μιᾷ τῶν ἡμερῶν καὶ αὐτὸς ἦν διδάσκων,\n\nκαὶ ἦσαν καθήμενοι Φαρισαῖοι καὶ νομοδιδάσκαλοι οἳ ἦσαν\n\nἐληλυθότες ἐκ πάσης κώμης τῆς Γαλιλαίας καὶ Ἰουδαίας\n\nκαὶ Ἰερουσαλήμ· καὶ δύναμις Κυρίου ἦν εἰς τὸ ἰᾶσθαι\n\nαὐτόν. ",
            "17":"\n καὶ ἰδοὺ ἄνδρες φέροντες ἐπὶ κλίνης ἄνθρωπον ὃς\n\nἦν παραλελυμένος, καὶ ἐζήτουν αὐτὸν εἰσενεγκεῖν καὶ\n\nθεῖναι [αὐτὸν] ἐνώπιον αὐτοῦ. ",
            "18":"\n καὶ μὴ εὑρόντες ποίας\n\nεἰσενέγκωσιν αὐτὸν διὰ τὸν ὄχλον ἀναβάντες ἐπὶ τὸ δῶμα\n\nδιὰ τῶν κεράμων καθῆκαν αὐτὸν σὺν τῷ κλινιδίῳ εἰς τὸ\n\nμέσον ἔμπροσθεν τοῦ Ἰησοῦ. ",
            "19":"\n καὶ ἰδὼν τὴν πίστιν αὐτῶν\n\nεἶπεν Ἄνθρωπε, ἀφέωνταί σοι αἱ ἁμαρτίαι σου. ",
            "20":"\n καὶ\n\nἤρξαντο διαλογίζεσθαι οἱ γραμματεῖς καὶ οἱ Φαρισαῖοι\n\nλέγοντες Τίς ἐστιν οὗτος ὃς λαλεῖ βλασφημίας; τίς\n\nδύναται ἁμαρτίας ἀφεῖναι εἰ μὴ μόνος ὁ θεός; ",
            "21":"\n ἐπιγνοὺς δὲ\n\nὁ Ἰησοῦς τοὺς διαλογισμοὺς αὐτῶν ἀποκριθεὶς εἶπεν πρὸς\n\nαὐτούς Τί διαλογίζεσθε ἐν ταῖς καρδίαις ὑμῶν; ",
            "22":"\n τί ἐστιν\n\nεὐκοπώτερον, εἰπεῖν Ἀφέωνταί σοι αἱ ἁμαρτίαι σου, ἢ\n\nεἰπεῖν Ἔγειρε καὶ περιπάτει; ",
            "23":"\n ἵνα δὲ εἰδῆτε ὅτι ὁ υἱὸς\n\nτοῦ ἀνθρώπου ἐξουσίαν ἔχει ἐπὶ τῆς γῆς ἀφιέναι ἁμαρτίας \n\n— εἶπεν τῷ παραλελυμένῳ Σοὶ λέγω, ἔγειρε καὶ \n\nἄρας τὸ κλινίδιόν σου πορεύου εἰς τὸν οἶκόν σου. ",
            "24":"\n καὶ\n \n παραχρῆμα ἀναστὰς ἐνώπιον αὐτῶν, ἄρας ἐφʼ ὃ κατέκειτο,\n\nἀπῆλθεν εἰς τὸν οἶκον αὐτοῦ δοξάζων τὸν θεόν. ",
            "25":"\n Καὶ ἔκστασις\n\nἔλαβεν ἅπαντας καὶ ἐδόξαζον τὸν θεόν, καὶ ἐπλήσθησαν \n\nφόβου λέγοντες ὅτι Εἴδαμεν παράδοξα σήμερον. ",
            "26":"\n \n Καὶ μετὰ ταῦτα ἐξῆλθεν καὶ ἐθεάσατο τελώνην ὀνόματι\n\nΛευεὶν καθήμενον ἐπὶ τὸ τελώνιον, καὶ εἶπεν αὐτῷ\n\nἈκολούθει μοι. ",
            "27":"\n καὶ καταλιπὼν πάντα ἀναστὰς ἠκολούθει\n\nαὐτῷ. ",
            "28":"\n Καὶ ἐποίησεν δοχὴν μεγάλην Λευεὶς αὐτῷ\n\nἐν τῇ οἰκίᾳ αὐτοῦ· καὶ ἦν ὄχλος πολὺς τελωνῶν καὶ\n\n\n\n ἄλλων οἳ ἦσαν μετʼ αὐτῶν κατακείμενοι. ",
            "29":"\n καὶ ἐγόγγυζον\n\nοἱ Φαρισαῖοι καὶ οἱ γραμματεῖς αὐτῶν πρὸς τοὺς μαθητὰς\n\nαὐτοῦ λέγοντες Διὰ τί μετὰ τῶν τελωνῶν καὶ ἁμαρτωλῶν \n\nἐσθίετε καὶ πίνετε; ",
            "30":"\n καὶ ἀποκριθεὶς [ὁ] Ἰησοῦς εἶπεν\n\nπρὸς αὐτούς Οὐ χρείαν ἔχουσιν οἱ ὑγιαίνοντες ἰατροῦ\n\nἀλλὰ οἱ κακῶς ἔχοντες· ",
            "31":"\n οὐκ ἐλήλυθα καλέσαι δικαίους\n\nἀλλὰ ἁμαρτωλοὺς εἰς μετάνοιαν. ",
            "32":"\n Οἱ δὲ εἶπαν πρὸς αὐτόν\n\nΟἱ μαθηταὶ Ἰωάνου νηστεύουσιν πυκνὰ καὶ δεήσεις\n\nποιοῦνται, ὁμοίως καὶ οἱ τῶν Φαρισαίων, οἱ δὲ σοὶ ἐσθίουσιν \n\nκαὶ πίνουσιν. ",
            "33":"\n ὁ δὲ Ἰησοῦς εἶπεν πρὸς αὐτούς Μὴ\n\nδύνασθε τοὺς υἱοὺς τοῦ νυμφῶνος ἐν ᾧ ὁ νυμφίος μετʼ αὐτῶν \n\nἐστὶν ποιῆσαι νηστεῦσαι; ",
            "34":"\n ἐλεύσονται δὲ ἡμέραι, \n\nκαὶ\n\nὅταν ἀπαρθῇ ἀπʼ αὐτῶν ὁ νυμφίος τότε νηστεύσουσιν ἐν\n\nἐκείναις ταῖς ἡμέραις. ",
            "35":"\n Ἔλεγεν δὲ καὶ παραβολὴν πρὸς\n\nαὐτοὺς ὅτι Οὐδεὶς ἐπίβλημα ἀπὸ ἱματίου καινοῦ σχίσας\n\nἐπιβάλλει ἐπὶ ἱμάτιον παλαιόν· εἰ δὲ μήγε, καὶ τὸ καινὸν\n\nσχίσει καὶ τῷ παλαιῷ οὐ συμφωνήσει τὸ ἐπίβλημα τὸ\n\nἀπὸ τοῦ καινοῦ. ",
            "36":"\n καὶ οὐδεὶς βάλλει οἶνον νέον εἰς ἀσκοὺς\n\nπαλαιούς· εἰ δὲ μήγε, ῥήξει ὁ οἶνος ὁ νέος τοὺς ἀσκούς,\n\nκαὶ αὐτὸς ἐκχυθήσεται καὶ οἱ ἀσκοὶ ἀπολοῦνται· ",
            "37":"\n ἀλλὰ οἶνον νέον εἰς ἀσκοὺς καινοὺς βλητέον. ",
            "38":"\n [Οὐδεὶς πιὼν\n\nπαλαιὸν θέλει νέον· λέγει γάρ Ὁ παλαιὸς χρηστός ἐστιν.]"
        },
        "5":{
            "0":"\n \n Ἐγένετο δὲ ἐν σαββάτῳ διαπορεύεσθαι αὐτὸν διὰ\n\nσπορίμων, καὶ ἔτιλλον οἱ μαθηταὶ αὐτοῦ καὶ ἤσθιον τοὺς\n \n στάχυας ψώχοντες ταῖς χερσίν. ",
            "1":"\n τινὲς δὲ τῶν Φαρισαίων\n\nεἶπαν Τί ποιεῖτε ὃ οὐκ ἔξεστιν τοῖς σάββασιν; ",
            "2":"\n καὶ\n\nἀποκριθεὶς πρὸς αὐτοὺς εἶπεν [ὁ] Ἰησοῦς Οὐδὲ τοῦτο\n\nἀνέγνωτε ὃ ἐποίησεν Δαυεὶδ ὅτε ἐπείνασεν αὐτὸς καὶ οἱ\n\nμετʼ αὐτοῦ; ",
            "3":"\n [ὡς] εἰσῆλθεν εἰς τὸν οἶκον τοῦ θεοῦ καὶ\n τοὺς ἄρτους τῆς προθέσεως \n λαβὼν ἔφαγεν καὶ ἔδωκεν\n\nτοῖς μετʼ αὐτοῦ, οὓς οὐκ ἔξεστιν φαγεῖν εἰ μὴ μόνους τοὺς\n\nἱερεῖς; ",
            "4":"\n καὶ ἔλεγεν αὐτοῖς Κύριός ἐστιν τοῦ σαββάτου \n\nὁ υἱὸς τοῦ ἀνθρώπου. ",
            "5":"\n Ἐγένετο δὲ ἐν ἑτέρῳ\n\nσαββάτῳ εἰσελθεῖν αὐτὸν εἰς τὴν συναγωγὴν καὶ διδάσκειν·\n\nκαὶ ἦν ἄνθρωπος ἐκεῖ καὶ ἡ χεὶρ αὐτοῦ ἡ δεξιὰ ἦν ξηρά· ",
            "6":"\n παρετηροῦντο δὲ αὐτὸν οἱ γραμματεῖς καὶ οἱ Φαρισαῖοι εἰ\n\nἐν τῷ σαββάτῳ θεραπεύει, ἵνα εὕρωσιν κατηγορεῖν αὐτοῦ. ",
            "7":"\n αὐτὸς δὲ ᾔδει τοὺς διαλογισμοὺς αὐτῶν, \n\nεἶπεν δὲ τῷ ἀνδρὶ\n\nτῷ ξηρὰν ἔχοντι τὴν χεῖρα Ἔγειρε καὶ στῆθι εἰς τὸ\n\nμέσον· καὶ ἀναστὰς ἔστη. ",
            "8":"\n εἶπεν δὲ [ὁ] Ἰησοῦς πρὸς\n\nαὐτούς Ἐπερωτῶ ὑμᾶς, εἰ ἔξεστιν τῷ σαββάτῳ ἀγαθοποιῆσαι \n\nἢ κακοποιῆσαι, \n\nψυχὴν σῶσαι ἢ ἀπολέσαι; ",
            "9":"\n καὶ\n\nπεριβλεψάμενος πάντας αὐτοὺς εἶπεν αὐτῷ Ἔκτεινον τὴν\n\nχεῖρά σου· ὁ δὲ ἐποίησεν, καὶ ἀπεκατεστάθη ἡ χεὶρ αὐτοῦ. ",
            "10":"\n Αὐτοὶ δὲ ἐπλήσθησαν ἀνοίας, \n\nκαὶ διελάλουν πρὸς\n\nἀλλήλους τί ἂν ποιήσαιεν τῷ Ἰησοῦ. ",
            "11":"\n \n Ἐγένετο δὲ ἐν ταῖς ἡμέραις ταύταις ἐξελθεῖν αὐτὸν εἰς\n\nτὸ ὄρος προσεύξασθαι, καὶ ἦν διανυκτερεύων ἐν τῇ προσευχῇ \n\nτοῦ θεοῦ. ",
            "12":"\n καὶ ὅτε ἐγένετο ἡμέρα, προσεφώνησεν\n\nτοὺς μαθητὰς αὐτοῦ, καὶ ἐκλεξάμενος ἀπʼ αὐτῶν δώδεκα,\n\nοὓς καὶ ἀποστόλους ὠνόμασεν, ",
            "13":"\n Σίμωνα ὃν καὶ ὠνόμασεν\n\nΠέτρον καὶ Ἀνδρέαν τὸν ἀδελφὸν αὐτοῦ καὶ Ἰάκωβον καὶ\n\nἸωάνην καὶ Φίλιππον καὶ Βαρθολομαῖον ",
            "14":"\n καὶ Μαθθαῖον\n\nκαὶ Θωμᾶν [καὶ] Ἰάκωβον Ἁλφαίου καὶ Σίμωνα τὸν καλούμενον \n\nΖηλωτὴν ",
            "15":"\n καὶ Ἰούδαν Ἰακώβου καὶ Ἰούδαν Ἰσκαριὼθ\n\nὃς ἐγένετο προδότης, ",
            "16":"\n καὶ καταβὰς μετʼ αὐτῶν ἔστη ἐπὶ\n \n τόπου πεδινοῦ, καὶ ὄχλος πολὺς μαθητῶν αὐτοῦ, καὶ πλῆθος\n\n\n\n πολὺ τοῦ λαοῦ ἀπὸ πάσης τῆς Ἰουδαίας καὶ Ἰερουσαλὴμ\n\nκαὶ τῆς παραλίου Τύρου καὶ Σιδῶνος, ",
            "17":"\n οἳ ἦλθαν ἀκοῦσαι\n\nαὐτοῦ καὶ ἰαθῆναι ἀπὸ τῶν νόσων αὐτῶν· καὶ οἱ ἐνοχλούμενοι\n\nἀπὸ πνευμάτων ἀκαθάρτων ἐθεραπεύοντο· ",
            "18":"\n καὶ πᾶς ὁ\n\nὄχλος ἐζήτουν ἅπτεσθαι αὐτοῦ, ὅτι δύναμις παρʼ αὐτοῦ\n\nἐξήρχετο καὶ ἰᾶτο πάντας. ",
            "19":"\n Καὶ αὐτὸς ἐπάρας τοὺς\n\nὀφθαλμοὺς αὐτοῦ εἰς τοὺς μαθητὰς αὐτοῦ ἔλεγεν\n \n Μακάριοι οἱ πτωχοί, ὅτι ὑμετέρα ἐστὶν ἡ βασιλεία τοῦ\n\nθεοῦ. ",
            "20":"\n \n μακάριοι οἱ πεινῶντες νῦν, ὅτι χορτασθήσεσθε.\n \n μακάριοι οἱ κλαίοντες νῦν, ὅτι γελάσετε. ",
            "21":"\n \n μακάριοί ἐστε ὅταν μισήσωσιν ὑμᾶς οἱ ἄνθρωποι, καὶ ὅταν\n \n ἀφορίσωσιν ὑμᾶς καὶ ὀνειδίσωσιν καὶ ἐκβάλωσιν τὸ \n \n ὄνομα ὑμῶν ὡς πονηρὸν ἕνεκα τοῦ υἱοῦ τοῦ ἀνθρώπου·",
            "22":"\n \n χάρητε ἐν ἐκείνῃ τῇ ἡμέρᾳ καὶ σκιρτήσατε, ἰδοὺ γὰρ ὁ \n μισθὸς ὑμῶν πολὺς ἐν τῷ οὐρανῷ· κατὰ τὰ αὐτὰ γὰρ \n ἐποίουν τοῖς προφήταις οἱ πατέρες αὐτῶν. \n ",
            "23":"\n \n Πλὴν οὐαὶ ὑμῖν τοῖς πλουσίοις, ὅτι ἀπέχετε τὴν παράκλησιν\n\nὑμῶν. ",
            "24":"\n \n οὐαὶ ὑμῖν, οἱ ἐμπεπλησμένοι νῦν, ὅτι πεινάσετε.\n \n οὐαί, οἱ γελῶντες νῦν, ὅτι πενθήσετε καὶ κλαύσετε. ",
            "25":"\n \n οὐαὶ ὅταν καλῶς ὑμᾶς εἴπωσιν πάντες οἱ ἄνθρωποι, κατὰ\n\nτὰ αὐτὰ γὰρ ἐποίουν τοῖς ψευδοπροφήταις οἱ πατέρες\n\nαὐτῶν. ",
            "26":"\n \n Ἀλλὰ ὑμῖν λέγω τοῖς ἀκούουσιν, ἀγαπᾶτε τοὺς ἐχθροὺς\n\nὑμῶν, \n\nκαλῶς ποιεῖτε τοῖς μισοῦσιν ὑμᾶς, ",
            "27":"\n εὐλογεῖτε τοὺς\n\nκαταρωμένους ὑμᾶς, προσεύχεσθε περὶ τῶν ἐπηρεαζόντων\n\nὑμᾶς. ",
            "28":"\n τῷ τύπτοντί σε ἐπὶ τὴν σιαγόνα πάρεχε καὶ τὴν\n\nἄλλην, καὶ ἀπὸ τοῦ αἴροντός σου τὸ ἱμάτιον καὶ τὸν\n\nχιτῶνα μὴ κωλύσῃς. ",
            "29":"\n παντὶ αἰτοῦντί σε δίδου, καὶ ἀπὸ\n\nτοῦ αἴροντος τὰ σὰ μὴ ἀπαίτει. ",
            "30":"\n καὶ καθὼς θέλετε ἵνα\n\n\n\n ποιῶσιν ὑμῖν οἱ ἄνθρωποι, ποιεῖτε αὐτοῖς ὁμοίως. ",
            "31":"\n καὶ\n \n εἰ ἀγαπᾶτε τοὺς ἀγαπῶντας ὑμᾶς, ποία ὑμῖν χάρις ἐστίν;\n\nκαὶ γὰρ οἱ ἁμαρτωλοὶ τοὺς ἀγαπῶντας αὐτοὺς ἀγαπῶσιν. ",
            "32":"\n καὶ [γὰρ] ἐὰν ἀγαθοποιῆτε τοὺς ἀγαθοποιοῦντας ὑμᾶς,\n\nποία ὑμῖν χάρις ἐστίν; καὶ οἱ ἁμαρτωλοὶ τὸ αὐτὸ ποιοῦσιν. ",
            "33":"\n καὶ ἐὰν δανίσητε παρʼ ὧν ἐλπίζετε λαβεῖν, ποία ὑμῖν χάρις\n\n[ἐστίν]; καὶ ἁμαρτωλοὶ ἁμαρτωλοῖς δανίζουσιν ἵνα ἀπολάβωσιν \n\nτὰ ἴσα. ",
            "34":"\n πλὴν ἀγαπᾶτε τοὺς ἐχθροὺς ὑμῶν καὶ\n\nἀγαθοποιεῖτε καὶ δανίζετε μηδὲν ἀπελπίζοντες· καὶ ἔσται \n\nὁ μισθὸς ὑμῶν πολύς, καὶ ἔσεσθε υἱοὶ Ὑψίστου, ὅτι αὐτὸς\n\nχρηστός ἐστιν ἐπὶ τοὺς ἀχαρίστους καὶ πονηρούς. ",
            "35":"\n Γίνεσθε \n\nοἰκτίρμονες καθὼς ὁ πατὴρ ὑμῶν οἰκτίρμων ἐστίν· ",
            "36":"\n καὶ μὴ κρίνετε, καὶ οὐ μὴ κριθῆτε· καὶ μὴ καταδικάζετε,\n\nκαὶ οὐ μὴ καταδικασθῆτε. ἀπολύετε, καὶ ἀπολυθήσεσθε· ",
            "37":"\n δίδοτε, καὶ δοθήσεται ὑμῖν· μέτρον καλὸν πεπιεσμένον\n\nσεσαλευμένον ὑπερεκχυννόμενον δώσουσιν εἰς τὸν κόλπον \n\nὑμῶν· ᾧ γὰρ μέτρῳ μετρεῖτε ἀντιμετρηθήσεται \n\nὑμῖν. ",
            "38":"\n Εἶπεν δὲ καὶ παραβολὴν αὐτοῖς Μήτι\n\nδύναται τυφλὸς τυφλὸν ὁδηγεῖν; οὐχὶ ἀμφότεροι εἰς βόθυνον \n\nἐμπεσοῦνται; ",
            "39":"\n οὐκ ἔστιν μαθητὴς ὑπὲρ τὸν διδάσκαλον, \n\n\n\nκατηρτισμένος δὲ πᾶς ἔσται ὡς ὁ διδάσκαλος αὐτοῦ. ",
            "40":"\n Τί δὲ βλέπεις τὸ κάρφος τὸ ἐν τῷ ὀφθαλμῷ τοῦ\n\nἀδελφοῦ σου, τὴν δὲ δοκὸν τὴν ἐν τῷ ἰδίῳ ὀφθαλμῷ οὐ\n\nκατανοεῖς; ",
            "41":"\n πῶς δύνασαι λέγειν τῷ ἀδελφῷ σου Ἀδελφέ,\n\nἄφες ἐκβάλω τὸ κάρφος τὸ ἐν τῷ ὀφθαλμῷ σου, αὐτὸς τὴν\n\nἐν τῷ ὀφθαλμῷ σοῦ δοκὸν οὐ βλέπων; ὑποκριτά, ἔκβαλε\n\nπρῶτον τὴν δοκὸν ἐκ τοῦ ὀφθαλμοῦ σοῦ, καὶ τότε διαβλέψεις \n\nτὸ κάρφος τὸ ἐν τῷ ὀφθαλμῷ τοῦ ἀδελφοῦ σου ἐκβαλεῖν. ",
            "42":"\n Οὐ γὰρ ἔστιν δένδρον καλὸν ποιοῦν καρπὸν\n\nσαπρόν, οὐδὲ πάλιν δένδρον σαπρὸν ποιοῦν καρπὸν καλόν.\n\nἕκαστον γὰρ δένδρον ἐκ τοῦ ἰδίου καρποῦ γινώσκεται· ",
            "43":"\n οὐ\n\nγὰρ ἐξ ἀκανθῶν συλλέγουσιν σῦκα, οὐδὲ ἐκ βάτου σταφυλὴν \n\nτρυγῶσιν. ",
            "44":"\n ὁ ἀγαθὸς ἄνθρωπος ἐκ τοῦ ἀγαθοῦ θησαυροῦ \n\nτῆς καρδίας προφέρει τὸ ἀγαθόν, καὶ ὁ πονηρὸς ἐκ τοῦ\n \n πονηροῦ προφέρει τὸ πονηρόν· ἐκ γὰρ περισσεύματος\n\nκαρδίας λαλεῖ τὸ στόμα αὐτοῦ. ",
            "45":"\n Τί δέ με καλεῖτε Κύριε κύριε, \n\nκαὶ οὐ ποιεῖτε ἃ λέγω; ",
            "46":"\n πᾶς ὁ ἐρχόμενος πρός\n\nμε καὶ ἀκούων μου τῶν λόγων καὶ ποιῶν αὐτούς, ὑποδείξω\n\nὑμῖν τίνι ἐστὶν ὅμοιος· ",
            "47":"\n ὅμοιός ἐστιν ἀνθρώπῳ οἰκοδομοῦντι\n\nοἰκίαν ὃς ἔσκαψεν καὶ ἐβάθυνεν καὶ ἔθηκεν θεμέλιον ἐπὶ\n\nτὴν πέτραν· πλημμύρης δὲ γενομένης προσέρηξεν ὁ ποταμὸς \n\nτῇ οἰκίᾳ ἐκείνῃ, καὶ οὐκ ἴσχυσεν σαλεῦσαι αὐτὴν διὰ\n\nτὸ καλῶς οἰκοδομῆσθαι αὐτήν. ",
            "48":"\n ὁ δὲ ἀκούσας καὶ μὴ\n\nποιήσας ὅμοιός ἐστιν ἀνθρώπῳ οἰκοδομήσαντι οἰκίαν ἐπὶ\n\nτὴν γῆν χωρὶς θεμελίου, ᾗ προσέρηξεν ὁ ποταμός, καὶ\n\nεὐθὺς συνέπεσεν, καὶ ἐγένετο τὸ ῥῆγμα τῆς οἰκίας ἐκείνης\n\n\n\n μέγα."
        },
        "6":{
            "0":"\n Επειδὴ ἐπλήρωσεν πάντα τὰ ῥήματα\n\nαὐτοῦ εἰς τὰς ἀκοὰς τοῦ λαοῦ, εἰσῆλθεν εἰς Καφαρναούμ. ",
            "1":"\n \n Ἑκατοντάρχου δέ τινος δοῦλος κακῶς ἔχων ἤμελλεν\n\nτελευτᾷν, ὃς ἦν αὐτῷ ἔντιμος. ",
            "2":"\n ἀκούσας δὲ περὶ τοῦ Ἰησοῦ\n\nἀπέστειλεν πρὸς αὐτὸν πρεσβυτέρους τῶν Ἰουδαίων, ἐρωτῶν \n\nαὐτὸν ὅπως ἐλθὼν διασώσῃ τὸν δοῦλον αυτοῦ. ",
            "3":"\n οἱ δὲ\n\nπαραγενόμενοι πρὸς τὸν Ἰησοῦν παρεκάλουν αὐτὸν σπουδαίως \n\nλέγοντες ὅτι ἄξιός ἐστιν ᾧ παρέξῃ τοῦτο, ",
            "4":"\n ἀγαπᾷ\n\nγὰρ τὸ ἔθνος ἡμῶν καὶ τὴν συναγωγὴν αὐτὸς ᾠκοδόμησεν\n\nἡμῖν. ",
            "5":"\n ὁ δὲ Ἰησοῦς ἐπορεύετο σὺν αὐτοῖς. ἤδη δὲ αὐτοῦ\n\nοὐ μακρὰν ἀπέχοντος ἀπὸ τῆς οἰκίας ἔπεμψεν φίλους ὁ\n\nἑκατοντάρχης λέγων αὐτῷ Κύριε, μὴ σκύλλου, οὐ γὰρ\n\nἱκανός εἰμι ἵνα ὑπὸ τὴν στέγην μου εἰσέλθῃς· ",
            "6":"\n διὸ οὐδὲ\n\nἐμαυτὸν ἠξίωσα πρὸς σὲ ἐλθεῖν· ἀλλὰ εἰπὲ λόγῳ, καὶ\n\nἰαθήτω ὁ παῖς μου· ",
            "7":"\n καὶ γὰρ ἐγὼ ἄνθρωπός εἰμι ὑπὸ ἐξουσίαν\n\nτασσόμενος, ἔχων ὑπʼ ἐμαυτὸν στρατιώτας, καὶ λέγω\n\nτούτῳ Πορεύθητι, καὶ πορεύεται, καὶ ἄλλῳ Ἔρχου, καὶ\n\nἔρχεται, καὶ τῷ δούλῳ μου Ποίησον τοῦτο, καὶ ποιεῖ. ",
            "8":"\n ἀκούσας δὲ ταῦτα ὁ Ἰησοῦς ἐθαύμασεν αὐτόν, καὶ στραφεὶς\n\nτῷ ἀκολουθοῦντι αὐτῷ ὄχλῳ εἶπεν Λέγω ὑμῖν, οὐδὲ\n\nἐν τῷ Ἰσραὴλ τοσαύτην πίστιν εὗρον. ",
            "9":"\n καὶ ὑποστρέψαντες\n \n εἰς τὸν οἶκον οἱ πεμφθέντες εὗρον τὸν δοῦλον ὑγιαίνοντα. ",
            "10":"\n Καὶ ἐγένετο ἐν τῷ ἑξῆς ἐπορεύθη εἰς \n\nπόλιν καλουμένην Ναίν, καὶ συνεπορεύοντο αὐτῷ οἱ μαθηταὶ \n\nαὐτοῦ καὶ ὄχλος πολύς. ",
            "11":"\n ὡς δὲ ἤγγισεν τῇ πύλῃ τῆς\n\nπόλεως, καὶ ἰδοὺ ἐξεκομίζετο τεθνηκὼς μονογενὴς υἱὸς τῇ\n\nμητρὶ αὐτοῦ, καὶ αὐτὴ ῆν χήρα, καὶ ὄχλος τῆς πόλεως\n\nἱκανὸς ἦν σὺν αὐτῇ. ",
            "12":"\n καὶ ἰδὼν αὐτὴν ὁ κύριος ἐσπλαγχνίσθη \n\nἐπʼ αὐτῇ καὶ εἶπεν αὐτῇ Μὴ κλαῖε. ",
            "13":"\n καὶ προσελθὼν \n\nἥψατο τῆς σοροῦ, οἱ δὲ βαστάζοντες ἔστησαν, καὶ\n\nεἶπεν Νεανίσκε σοὶ λέγω, ἐγέρθητι. ",
            "14":"\n καὶ ἀνεκάθισεν \n\nὁ νεκρὸς καὶ ἤρξατο λαλεῖν, καὶ ἔδωκεν αὐτὸν τῇ μητρὶ\n\nαὐτοῦ. ",
            "15":"\n Ἔλαβεν δὲ φόβος πάντας, καὶ ἐδόξαζον τὸν \n\nθεὸν λέγοντες ὅτι Προφήτης μέγας ἠγέρθη ἐν ἡμῖν, καὶ\n\nὅτι Ἐπεσκέψατο ὁ θεὸς τὸν λαὸν αὐτοῦ. ",
            "16":"\n καὶ ἐξῆλθεν ὁ\n\nλόγος οὗτος ἐν ὅλῃ τῇ Ἰουδαίᾳ περὶ αὐτοῦ καὶ πάσῃ τῇ\n\nπεριχώρῳ. ",
            "17":"\n \n Καὶ ἀπήγγειλαν Ἰωάνει οἱ μαθηταὶ αὐτοῦ περὶ πάντων\n\nτούτων. καὶ προσκαλεσάμενος δύο τινὰς τῶν μαθητῶν\n\nαὐτοῦ ὁ Ἰωάνης ",
            "18":"\n ἔπεμψεν πρὸς τὸν κύριον λέγων Σὺ εἶ ὁ ἐρχόμενος ἢ ἕτερον προσδοκῶμεν; ",
            "19":"\n παραγενόμενοι δὲ πρὸς\n\nαὐτὸν οἱ ἄνδρες εἶπαν Ἰωάνης ὁ βαπτιστὴς ἀπέστειλεν\n\nἡμᾶς πρὸς σὲ λέγων Σὺ εἶ ὁ ἐρχόμενος ἢ ἄλλον προσδοκῶμεν; ",
            "20":"\n ἐν ἐκείνῃ τῇ ὥρᾳ ἐθεράπευσεν πολλοὺς ἀπὸ νόσων\n\nκαὶ μαστίγων καὶ πνευμάτων πονηρῶν, καὶ τυφλοῖς πολλοῖς \n\nἐχαρίσατο βλέπειν. ",
            "21":"\n καὶ ἀποκριθεὶς εἶπεν αὐτοῖς Πορευθέντες \n\nἀπαγγείλατε Ἰωάνει ἃ εἴδετε καὶ ἠκούσατε·\n τυφλοὶ ἀναβλέπουσιν, \n χωλοὶ περιπατοῦσιν, λεπροὶ καθαρίζονται \n\nκαὶ κωφοὶ ἀκούουσιν, νεκροὶ ἐγείρονται,\n πτωχοὶ εὐαγγελίζονται· ",
            "22":"\n καὶ μακάριός ἐστιν ὃς ἐὰν μὴ σκανδαλισθῇ \n\nἐν ἐμοί. ",
            "23":"\n Ἀπελθόντων δὲ τῶν ἀγγέλων\n\nἸωάνου ἤρξατο λέγειν πρὸς τοὺς ὄχλους περὶ Ἰωάνου Τί\n\nἐξήλθατε εἰς τὴν ἔρημον θεάσασθαι; κάλαμον ὑπὸ ἀνέμου\n\nσαλευόμενον; ",
            "24":"\n ἀλλὰ τί ἐξήλθατε ἰδεῖν; ἄνθρωπον ἐν μαλακοῖς\n \n ἱματίοις ἠμφιεσμένον; ἰδοὺ οἱ ἐν ἱματισμῷ ἐνδόξῳ καὶ\n\nτρυφῇ ὑπάρχοντες ἐν τοῖς βασιλείοις εἰσίν. ",
            "25":"\n ἀλλὰ τί\n\nἐξήλθατε ἰδεῖν; προφήτην; ναί, λέγω ὑμῖν, καὶ περισσότερον \n\nπροφήτου. ",
            "26":"\n οὗτός ἐστιν περὶ οὗ γέγραπται\n \n Ἰδοὺ ἀποστέλλω τὸν ἄγγελόν μου πρὸ προσώπου \n σου, \n ὃς κατασκευάσει τὴν ὁδόν σου ἔμπροσθέν σου. \n ",
            "27":"\n \n λέγω ὑμῖν, μείζων ἐν γεννητοῖς γυναικῶν Ἰωάνου οὐδεὶς\n\nἔστιν· ὁ δὲ μικρότερος ἐν τῇ βασιλείᾳ τοῦ θεοῦ μείζων\n\nαὐτοῦ ἐστίν. ",
            "28":"\n — Καὶ πᾶς ὁ λαὸς ἀκούσας καὶ οἱ τελῶναι\n\nἐδικαίωσαν τὸν θεόν, βαπτισθέντες τὸ βάπτισμα Ἰωάνου· ",
            "29":"\n οἱ δὲ Φαρισαῖοι καὶ οἱ νομικοὶ τὴν βουλὴν τοῦ θεοῦ ἠθέτησαν\n\nεἰς ἑαυτούς, \n\nμὴ βαπτισθέντες ὑπʼ αὐτοῦ.— ",
            "30":"\n Τίνι οὖν\n\nὁμοιώσω τοὺς ἀνθρώπους τῆς γενεᾶς ταύτης, καὶ τίνι εἰσὶν ",
            "31":"\n ὅμοιοι; ὅμοιοί εἰσιν παιδίοις τοῖς ἐν ἀγορᾷ καθημένοις καὶ\n\nπροσφωνοῦσιν ἀλλήλοις, ἃ λέγει\n \n Ηὐλήσαμεν ὑμῖν καὶ οὐκ ὠρχήσασθε· \n ἐθρηνήσαμεν καὶ οὐκ ἐκλαύσατε· \n ",
            "32":"\n \n ἐλήλυθεν γὰρ Ἰωάνης ὁ βαπτιστὴς μὴ ἔσθων ἄρτον μήτε\n\nπίνων οἶνον, \n\nκαὶ λέγετε Δαιμόνιον ἔχει· ",
            "33":"\n ἐλήλυθεν ὁ υἱὸς\n\nτοῦ ἀνθρώπου ἔσθων καὶ πίνων, καὶ λέγετε Ἰδοὺ ἄνθρωπος \n\nφάγος καὶ οἰνοπότης, φίλος τελωνῶν καὶ ἁμαρτωλῶν. ",
            "34":"\n καὶ ἐδικαιώθη ἡ σοφία ἀπὸ πάντων τῶν τέκνων αὐτῆς. ",
            "35":"\n \n Ἠρώτα δέ τις αὐτὸν τῶν Φαρισαίων ἵνα φάγῃ μετʼ αὐτοῦ·\n\nκαὶ εἰσελθὼν εἰς τὸν οἶκον τοῦ Φαρισαίου κατεκλίθη. ",
            "36":"\n Καὶ ἰδοὺ γυνὴ ἥτις ἦν ἐν τῇ πόλει ἁμαρτωλός, \n\nκαὶ\n\nἐπιγνοῦσα ὅτι κατάκειται ἐν τῇ οἰκίᾳ τοῦ Φαρισαίου; κομίσασα \n\nἀλάβαστρον μύρου ",
            "37":"\n καὶ στᾶσα ὀπίσω παρὰ τοὺς\n\nπόδας αὐτοῦ κλαίουσα, τοῖς δάκρυσιν ἤρξατο βρέχειν τοὺς\n\nπόδας αὐτοῦ καὶ ταῖς θριξὶν τῆς κεφαλῆς αὐτῆς ἐξέμασσεν, \n\nκαὶ κατεφίλει τοὺς πόδας αὐτοῦ καὶ ἤλειφεν τῷ\n\nμύρῳ. ",
            "38":"\n Ἰδὼν δὲ ὁ Φαρισαῖος ὁ καλέσας αὐτὸν εἶπεν ἐν\n\nἑαυτῷ λέγων Οὗτος εἰ ἦν [ὁ] προφήτης, ἐγίνωσκεν ἂν\n \n τίς καὶ ποταπὴ ἡ γυνὴ ἥτις ἅπτεται αὐτοῦ, ὅτι ἁμαρτωλός\n\nἐστιν. ",
            "39":"\n καὶ ἀποκριθεὶς ὁ Ἰησοῦς εἶπεν πρὸς αὐτόν Σίμων, \n\nἔχω σοί τι εἰπεῖν. ὁ δέ Διδάσκαλε, εἰπέ, φησίν.\n\nδύο χρεοφιλέται ἦσαν δανιστῇ τινί· ",
            "40":"\n ὁ εἷς ὤφειλεν δηνάρια\n\nπεντακόσια, ὁ δὲ ἕτερος πεντήκοντα. ",
            "41":"\n μὴ ἐχόντων αὐτῶν\n\nἀποδοῦναι ἀμφοτέροις ἐχαρίσατο. τίς οὖν αὐτῶν πλεῖον\n\nἀγαπήσει αὐτόν; ",
            "42":"\n ἀποκριθεὶς Σίμων εἶπεν Ὑπολαμβάνω \n\nὅτι ᾧ τὸ πλεῖον ἐχαρίσατο. ὁ δὲ εἶπεν αὐτῷ Ὀρθῶς \n\nἔκρινας. ",
            "43":"\n καὶ στραφεὶς πρὸς τὴν γυναῖκα τῷ Σίμωνι\n\nἔφη Βλέπεις ταύτην τὴν γυναῖκα; εἰσῆλθόν σου εἰς τὴν\n\nοἰκίαν, ὕδωρ μοι ἐπὶ πόδας οὐκ ἔδωκας· αὕτη δὲ τοῖς \n\nδάκρυσιν ἔβρεξέν μου τοὺς πόδας καὶ ταῖς θριξὶν αὐτῆς\n\nἐξέμαξεν. ",
            "44":"\n φίλημά μοι οὐκ ἔδωκας· αὕτη δὲ ἀφʼ ἧς εἰσῆλθον \n\nοὐ διέλιπεν καταφιλοῦσά μου τοὺς πόδας. ",
            "45":"\n ἐλαίῳ τὴν \n\nκεφαλήν μου οὐκ ἤλειψας· αὕτη δὲ μύρῳ ἤλειψεν τοὺς\n\nπόδας μου. ",
            "46":"\n οὗ χάριν, λέγω σοι, ἀφέωνται αἱ ἁμαρτίαι αὐτῆς \n\nαἱ πολλαί, ὅτι ἠγάπησεν πολύ· ᾧ δὲ ὀλίγον ἀφίεται,\n\nὀλίγον ἀγαπᾷ. ",
            "47":"\n εἶπεν δὲ αὐτῇ Ἀφέωνταί σου αἱ ἁμαρτίαι. ",
            "48":"\n καὶ ἤρξαντο οἱ συνανακείμενοι λέγειν ἐν ἑαυτοῖς Τίς\n\nοὗτός ἐστιν ὃς καὶ ἁμαρτίας ἀφίησιν; ",
            "49":"\n εἶπεν δὲ πρὸς τὴν\n\nγυναῖκα Ἡ πίστις σου σέσωκέν σε· πορεύου εἰς εἰρήνην."
        },
        "7":{
            "0":"\n \n Καὶ ἐγένετο ἐν τῷ καθεξῆς καὶ αὐτὸς διώδευεν κατὰ\n\nπόλιν καὶ κώμην κηρύσσων καὶ εὐαγγελιζόμενος τὴν βασιλείαν \n\nτοῦ θεοῦ, \n\nκαὶ οἱ δώδεκα σὺν αὐτῷ, ",
            "1":"\n καὶ γυναῖκές τινες\n\nαἳ ἦσαν τεθεραπευμέναι ἀπὸ πνευμάτων πονηρῶν καὶ\n\nἀσθενειῶν, Μαρία ἡ καλουμένη Μαγδαληνή, ἀφʼ ἧς δαιμόνια \n\nἑπτὰ ἐξεληλύθει, ",
            "2":"\n καὶ Ἰωάνα γυνὴ Χουζᾶ ἐπιτρόπου\n\nἩρῴδου καὶ Σουσάννα καὶ ἕτεραι πολλαί, αἵτινες διηκόνουν \n\nαὐτοῖς ἐκ τῶν ὑπαρχόντων αὐταῖς. ",
            "3":"\n Συνιόντος \n\nδὲ ὄχλου πολλοῦ καὶ τῶν κατὰ πόλιν ἐπιπορευομένων \n\nπρὸς αὐτὸν εἶπεν διὰ παραβολῆς ",
            "4":"\n Ἐξῆλθεν ὁ σπείρων\n\nτοῦ σπεῖραι τὸν σπόρον αὐτοῦ. καὶ ἐν τῷ σπείρειν αὐτὸν\n\nὃ μὲν ἔπεσεν παρὰ τὴν ὁδόν, καὶ κατεπατήθη καὶ τὰ πετεινὰ\n \n τοῦ οὐρανοῦ κατέφαγεν αὐτό. ",
            "5":"\n καὶ ἕτερον κατέπεσεν\n\nἐπὶ τὴν πέτραν, καὶ φυὲν ἐξηράνθη διὰ τὸ μὴ ἔχειν ἰκμάδα. ",
            "6":"\n καὶ ἕτερον ἔπεσεν ἐν μέσῳ τῶν ἀκανθῶν, καὶ συνφυεῖσαι\n\nαἱ ἄκανθαι ἀπέπνιξαν αὐτό. ",
            "7":"\n καὶ ἕτερον ἔπεσεν εἰς τὴν\n\nγῆν τὴν ἀγαθήν, καὶ φυὲν ἐποίησεν καρπὸν ἑκατονταπλασίονα. \n\nΤαῦτα λέγων ἐφώνει Ὁ ἔχων ὦτα ἀκούειν ἀκουέτω. ",
            "8":"\n Ἐπηρώτων δὲ αὐτὸν οἱ μαθηταὶ αὐτοῦ\n\nτίς αὕτη εἴη ἡ παραβολή. ",
            "9":"\n ὁ δὲ εἶπεν Ὑμῖν δέδοται\n\nγνῶναι τὰ μυστήρια τῆς βασιλείας τοῦ θεοῦ, τοῖς δὲ λοιποῖς \n\nἐν παραβολαῖς, ἵνα\n βλέποντες μὴ βλέπωσιν καὶ ἀκούοντες μὴ συνίωσιν. ",
            "10":"\n ἔστιν δὲ αὕτη ἡ παραβολή. \n\nὉ\n\nσπόρος ἐστὶν ὁ λόγος τοῦ θεοῦ. ",
            "11":"\n οἱ δὲ παρὰ τὴν ὁδόν\n\nεἰσιν οἱ ἀκούσαντες, εἶτα ἔρχεται ὁ διάβολος καὶ αἴρει τὸν\n\nλόγον ἀπὸ τῆς καρδίας αὐτῶν, ἵνα μὴ πιστεύσαντες σωθῶσιν. ",
            "12":"\n οἱ δὲ ἐπὶ τῆς πέτρας οἳ ὅταν ἀκούσωσιν μετὰ χαρᾶς\n\n\n\n δέχονται τὸν λόγον, καὶ οὗτοι ῥίζαν οὐκ ἔχουσιν, οἳ πρὸς\n\nκαιρὸν πιστεύουσιν καὶ ἐν καιρῷ πειρασμοῦ ἀφίστανται. ",
            "13":"\n τὸ δὲ εἰς τὰς ἀκάνθας πεσόν, οὗτοί εἰσιν οἱ ἀκούσαντες,\n\nκαὶ ὑπὸ μεριμνῶν καὶ πλούτου καὶ ἡδονῶν τοῦ βίου πορευόμενοι \n\nσυνπνίγονται καὶ οὐ τελεσφοροῦσιν. ",
            "14":"\n τὸ δὲ ἐν τῇ\n\nκαλῇ γῇ, οὗτοί εἰσιν οἵτινες ἐν καρδίᾳ καλῇ καὶ ἀγαθῇ\n\nἀκούσαντες τὸν λόγον κατέχουσιν καὶ καρποφοροῦσιν ἐν\n\nὑπομονῇ. ",
            "15":"\n Οὐδεὶς δὲ λύχνον ἅψας καλύπτει\n\nαὐτὸν σκεύει ἢ ὑποκάτω κλίνης τίθησιν, ἀλλʼ ἐπὶ λυχνίας\n\nτίθησιν, ἵνα οἱ εἰσπορευόμενοι βλέπωσιν τὸ φῶς. ",
            "16":"\n οὐ γὰρ\n\nἔστιν κρυπτὸν ὃ οὐ φανερὸν γενήσεται, οὐδὲ ἀπόκρυφον ὃ\n\nοὐ μὴ γνωσθῇ καὶ εἰς φανερὸν ἔλθῃ. ",
            "17":"\n Βλέπετε οὖν πῶς\n\nἀκούετε· ὃς ἂν γὰρ ἔχῃ, δοθήσεται αὐτῷ, καὶ ὃς ἂν μὴ ἔχῃ,\n\nκαὶ ὃ δοκεῖ ἔχειν ἀρθήσεται ἀπʼ αὐτοῦ. ",
            "18":"\n \n Παρεγένετο δὲ πρὸς αὐτὸν ἡ μήτηρ καὶ οἱ ἀδελφοὶ\n\nαὐτοῦ, καὶ οὐκ ἠδύναντο συντυχεῖν αὐτῷ διὰ τὸν ὄχλον. ",
            "19":"\n ἀπηγγέλη δὲ αὐτῷ Ἡ μήτηρ σου καὶ οἱ ἀδελφοί σου\n\nἑστήκασιν ἔξω ἰδεῖν θέλοντές σε. ",
            "20":"\n ὁ δὲ ἀποκριθεὶς εἶπεν\n \n πρὸς αὐτούς Μήτηρ μου καὶ ἀδελφοί μου οὗτοί εἰσιν οἱ\n\nτὸν λόγον τοῦ θεοῦ ἀκούοντες καὶ ποιοῦντες. ",
            "21":"\n \n Ἐγένετο δὲ ἐν μιᾷ τῶν ἡμερῶν καὶ αὐτὸς ἐνέβη εἰς\n\nπλοῖον καὶ οἱ μαθηταὶ αὐτοῦ, καὶ εἶπεν πρὸς αὐτούς Διέλθωμεν \n\nεἰς τὸ πέραν τῆς λίμνης, καὶ ἀνήχθησαν. ",
            "22":"\n πλεόντων \n\nδὲ αὐτῶν ἀφύπνωσεν. καὶ κατέβη λαῖλαψ ἀνέμου \n\nεἰς τὴν λίμνην, καὶ συνεπληροῦντο καὶ ἐκινδύνευον. ",
            "23":"\n προσελθόντες \n\nδὲ διήγειραν αὐτὸν λέγοντες Ἐπιστάτα ἐπιστάτα, \n\nἀπολλύμεθα· ὁ δὲ διεγερθεὶς ἐπετίμησεν τῷ ἀνέμῳ\n\nκαὶ τῷ κλύδωνι τοῦ ὕδατος, καὶ ἐπαύσαντο, καὶ ἐγένετο\n\nγαλήνη. ",
            "24":"\n εἶπεν δὲ αὐτοῖς Ποῦ ἡ πίστις ὑμῶν; φοβηθέντες \n\nδὲ ἐθαύμασαν, λέγοντες πρὸς ἀλλήλους Τίς ἄρα\n\nοὗτός ἐστιν ὅτι καὶ τοῖς ἀνέμοις ἐπιτάσσει καὶ τῷ ὕδατι,\n\nκαὶ ὑπακούουσιν αὐτῷ; ",
            "25":"\n Καὶ κατέπλευσαν εἰς\n\nτὴν χώραν τῶν Γερασηνῶν, ἥτις ἐστὶν ἀντίπερα τῆς Γαλιλαίας. ",
            "26":"\n ἐξελθόντι δὲ αὐτῷ ἐπὶ τὴν γῆν ὑπήντησεν ἀνήρ \n\nτις ἐκ τῆς πόλεως ἔχων δαιμόνια· καὶ χρόνῳ ἱκανῷ οὐκ ἐνεδύσατο \n\nἱμάτιον, καὶ ἐν οἰκίᾳ οὐκ ἔμενεν ἀλλʼ ἐν τοῖς μνήμασιν. ",
            "27":"\n ἰδὼν δὲ τὸν Ἰησοῦν ἀνακράξας προσέπεσεν αὐτῷ\n\nκαὶ φωνῇ μεγάλῃ εἶπεν Τί ἐμοὶ καὶ σοί, Ἰησοῦ υἱὲ [τοῦ\n\nθεοῦ] τοῦ ὑψίστου; δέομαί σου, \n\nμή με βασανίσῃς· ",
            "28":"\n παρήγγελλεν \n\nγὰρ τῷ πνεύματι τῷ ἀκαθάρτῳ ἐξελθεῖν ἀπὸ\n\nτοῦ ἀνθρώπου. πολλοῖς γὰρ χρόνοις συνηρπάκει αὐτόν,\n\nκαὶ ἐδεσμεύετο ἁλύσεσιν καὶ πέδαις φυλασσόμενος, καὶ\n\nδιαρήσσων τὰ δεσμὰ ἠλαύνέτο ἀπὸ τοῦ δαιμονίου εἰς τὰς \n\nἐρήμους. ",
            "29":"\n ἐπηρώτησεν δὲ αὐτὸν ὁ Ἰησοῦς Τί σοὶ ὄνομά\n\nἐστιν; ὁ δὲ εἶπεν Λεγιών, ὅτι εἰσῆλθεν δαιμόνια πολλὰ\n\nεἰς αὐτόν. ",
            "30":"\n καὶ παρεκάλουν αὐτὸν ἵνα μὴ ἐπιτάξῃ αὐτοῖς\n\nεἰς τὴν ἄβυσσον ἀπελθεῖν. ",
            "31":"\n Ἦν δὲ ἐκεῖ ἀγέλη χοίρων\n\nἱκανῶν βοσκομένη ἐν τῷ ὄρει· καὶ παρεκάλεσαν αὐτὸν \n\nἵνα ἐπιτρέψῃ αὐτοῖς εἰς ἐκείνους εἰσελθεῖν· καὶ ἐπέτρεψεν\n\nαὐτοῖς. ",
            "32":"\n ἐξελθόντα δὲ τὰ δαιμόνια ἀπὸ τοῦ ἀνθρώπου\n\nεἰσῆλθον εἰς τοὺς χοίρους, καὶ ὥρμησεν ἡ ἀγέλη κατὰ τοῦ\n \n κρημνοῦ εἰς τὴν λίμνην καὶ ἀπεπνίγη. ",
            "33":"\n Ἰδόντες δὲ οἱ\n\nβόσκοντες τὸ γεγονὸς ἔφυγον καὶ ἀπήγγειλαν εἰς τὴν\n\nπόλιν καὶ εἰς τοὺς ἀγρούς. ",
            "34":"\n ἐξῆλθον δὲ ἰδεῖν τὸ γεγονὸς\n\nκαὶ ἦλθαν πρὸς τὸν Ἰησοῦν, καὶ εὗραν καθήμενον τὸν ἄνθρωπον \n\nἀφʼ οὗ τὰ δαιμόνια ἐξῆλθεν ἱματισμένον καὶ σωφρονοῦντα \n\nπαρὰ τοὺς πόδας [τοῦ] Ἰησοῦ, καὶ ἐφοβήθησαν. ",
            "35":"\n ἀπήγγειλαν δὲ αὐτοῖς οἱ ἰδόντες πῶς ἐσώθη ὁ δαιμονισθείς. ",
            "36":"\n καὶ ἠρώτησεν αὐτὸν ἅπαν τὸ πλῆθος τῆς περιχώρου\n\nτῶν Γερασηνῶν ἀπελθεῖν ἀπʼ αὐτῶν, ὅτι φόβῳ\n\nμεγάλῳ συνείχοντο· αὐτὸς δὲ ἐμβὰς εἰς πλοῖον ὑπέστρεψεν. ",
            "37":"\n ἐδεῖτο δὲ αὐτοῦ ὁ ἀνὴρ ἀφʼ οὗ ἐξεληλύθει\n\nτὰ δαιμόνια εἶναι σὺν αὐτῷ· ἀπέλυσεν δὲ αὐτὸν λέγων ",
            "38":"\n Ὑπόστρεφε εἰς τὸν οἶκόν σου, \n\nκαὶ διηγοῦ ὅσα σοι ἐποίησεν\n\nὁ θεός. καὶ ἀπῆλθεν καθʼ ὅλην τὴν πόλιν κηρύσσων ὅσα\n\nἐποίησεν αὐτῷ ὁ Ἰησοῦς. ",
            "39":"\n \n Ἐν δὲ τῷ ὑποστρέφειν τὸν Ἰησοῦν ἀπεδέξατο\n\nαὐτὸν ὁ ὄχλος, ἦσαν γὰρ πάντες προσδοκῶντες αὐτόν. ",
            "40":"\n Καὶ ἰδοὺ ἦλθεν ἀνὴρ ᾧ ὄνομα Ἰάειρος, καὶ οὗτος\n\nἄρχων τῆς συναγωγῆς ὑπῆρχεν, καὶ πεσὼν παρὰ τοὺς\n\nπόδας Ἰησοῦ παρεκάλει αὐτὸν εἰσελθεῖν εἰς τὸν οἶκον\n\nαὐτοῦ, ",
            "41":"\n ὅτι θυγάτηρ μονογενὴς ἦν αὐτῷ ὡς ἐτῶν\n\nδώδεκα καὶ αὐτὴ ἀπέθνησκεν. Ἐν δὲ τῷ ὑπάγειν\n\nαὐτὸν οἱ ὄχλοι συνέπνιγον αὐτόν. ",
            "42":"\n καὶ γυνὴ οὖσα\n\nἐν ῥύσει αἵματος ἀπὸ ἐτῶν δώδεκα, ἥτις οὐκ ἴσχυσεν\n\nἀπʼ οὐδενὸς θεραπευθῆναι, ",
            "43":"\n προσελθοῦσα ὄπισθεν ἥψατο\n\nτοῦ κρασπέδου τοῦ ἱματίου αὐτοῦ, καὶ παραχρῆμα\n\nἔστη ἡ ῥύσις τοῦ αἵματος αὐτῆς. ",
            "44":"\n καὶ εἶπεν ὁ Ἰησοῦς\n\nΤίς ὁ ἁψάμενός μου; ἀρνουμένων δὲ πάντων εἶπεν ὁ\n\nΠέτρος Ἐπιστάτα, οἱ ὄχλοι συνέχουσίν σε καὶ ἀποθλίβουσιν. ",
            "45":"\n ὁ δὲ Ἰησοῦς εἶπεν Ἥψατό μού τις, \n\nἐγὼ\n\nγὰρ ἔγνων δύναμιν ἐξεληλυθυῖαν ἀπʼ ἐμοῦ. ",
            "46":"\n ἰδοῦσα δὲ ἡ\n\nγυνὴ ὅτι οὐκ ἔλαθεν τρέμουσα ἦλθεν καὶ προσπεσοῦσα \n\nαὐτῷ διʼ ἣν αἰτίαν ἥψατο αὐτοῦ ἀπήγγειλεν ἐνώπιον\n \n παντὸς τοῦ λαοῦ καὶ ὡς ἰάθη παραχρῆμα. ",
            "47":"\n ὁ δὲ\n\nεἶπεν αὐτῇ Θυγάτηρ, ἡ πίστις σου σέσωκέν σε· πορεύου\n\nεἰς εἰρήνην. ",
            "48":"\n Ἔτι αὐτοῦ λαλοῦντος ἔρχεταί τις παρὰ τοῦ\n\nἀρχισυναγώγου λέγων ὅτι Τέθνηκεν ἡ θυγάτηρ σου,\n\nμηκέτι σκύλλε τὸν διδάσκαλον. ",
            "49":"\n ὁ δὲ Ἰησοῦς ἀκούσας\n\nἀπεκρίθη αὐτῷ Μὴ φοβοῦ, μόνον πίστευσον, καὶ σωθήσεται. ",
            "50":"\n ἐλθὼν δὲ εἰς τὴν οἰκίαν οὐκ ἀφῆκεν εἰσελθεῖν τινὰ\n\nσὺν αὐτῷ εἰ μὴ Πέτρον καὶ Ἰωάνην καὶ Ἰάκωβον καὶ τὸν \n\nπατέρα τῆς παιδὸς καὶ τὴν μητέρα. ",
            "51":"\n ἔκλαιον δὲ πάντες καὶ\n\nἐκόπτοντο αὐτήν. ὁ δὲ εἶπεν Μὴ κλαίετε, οὐ γὰρ ἀπέθανεν \n\nἀλλὰ καθεύδει. ",
            "52":"\n καὶ κατεγέλων αὐτοῦ, εἰδότες ὅτι\n\nἀπέθανεν. ",
            "53":"\n αὐτὸς δὲ κρατήσας τῆς χειρὸς αὐτῆς ἐφώνησεν\n\nλέγων Ἡ παῖς, ἔγειρε. ",
            "54":"\n καὶ ἐπέστρεψεν τὸ πνεῦμα αὐτῆς, \n\nκαὶ ἀνέστη παραχρῆμα, καὶ διέταξεν αὐτῇ δοθῆναι\n\nφαγεῖν. ",
            "55":"\n καὶ ἐξέστησαν οἱ γονεῖς αὐτῆς· ὁ δὲ παρήγγειλεν\n\nαὐτοῖς μηδενὶ εἰπεῖν τὸ γεγονός."
        },
        "8":{
            "0":"\n \n Συνκαλεσάμενος δὲ τοὺς δώδεκα ἔδωκεν αὐτοῖς δύναμιν \n\nκαὶ ἐξουσίαν ἐπὶ πάντα τὰ δαιμόνια καὶ νόσους\n\nθεραπεύειν, ",
            "1":"\n καὶ ἀπέστειλεν αὐτοὺς κηρύσσειν τὴν βασιλείαν \n\nτοῦ θεοῦ καὶ ἰᾶσθαι, ",
            "2":"\n καὶ εἶπεν πρὸς αὐτούς\n\nΜηδὲν αἴρετε εἰς τὴν ὁδόν, μήτε ῥάβδον μήτε πήραν\n\nμήτε ἄρτον μήτε ἀργύριον, μήτε δύο χιτῶνας ἔχειν. ",
            "3":"\n καὶ εἰς ἣν ἂν οἰκίαν εἰσέλθητε, ἐκεῖ μένετε καὶ ἐκεῖθεν\n\nἐξέρχεσθε. ",
            "4":"\n καὶ ὅσοι ἂν μὴ δέχωνται ὑμᾶς, ἐξερχόμενοι\n\nἀπὸ τῆς πόλεως ἐκείνης τὸν κονιορτὸν ἀπὸ τῶν ποδῶν\n\nὑμῶν ἀποτινάσσετε εἰς μαρτύριον ἐπʼ αὐτούς. ",
            "5":"\n Ἐξερχόμενοι \n\nδὲ διήρχοντο κατὰ τὰς κώμας εὐαγγελιζόμενοι καὶ θεραπεύοντες \n\nπανταχοῦ. ",
            "6":"\n Ἤκουσεν δὲ Ἡρῴδης\n\nὁ τετραάρχης τὰ γινόμενα πάντα, καὶ διηπόρει διὰ τὸ λέγεσθαι \n\nὑπὸ τινῶν ὅτι Ἰωάνης ἠγέρθη ἐκ νεκρῶν, ",
            "7":"\n ὑπὸ\n\nτινῶν δὲ ὅτι Ἠλείας ἐφάνη, ἄλλων δὲ ὅτι προφήτης τις\n\nτῶν ἀρχαίων ἀνέστη. ",
            "8":"\n εἶπεν δὲ [ὁ] Ἡρῴδης Ἰωάνην ἐγὼ\n \n ἀπεκεφάλισα· τίς δέ ἐστιν οὗτος περὶ οὗ ἀκούω τοιαῦτα; \n\nκαὶ ἐζήτει ἰδεῖν αὐτόν. ",
            "9":"\n Καὶ ὑποστρέψαντες\n\nοἱ ἀπόστολοι διηγήσαντο αὐτῷ ὅσα ἐποίησαν. Καὶ\n\nπαραλαβὼν αὐτοὺς ὑπεχώρησεν κατʼ ἰδίαν εἰς πόλιν καλουμένην \n\nΒηθσαιδά. ",
            "10":"\n οἱ δὲ ὄχλοι γνόντες ἠκολούθησαν αὐτῷ.\n\nκαὶ ἀποδεξάμενος αὐτοὺς ἐλάλει αὐτοῖς περὶ τῆς βασιλείας\n\nτοῦ θεοῦ, καὶ τοὺς χρείαν ἔχοντας θεραπείας ἰᾶτο. ",
            "11":"\n Ἡ δὲ\n\nἡμέρα ἤρξατο κλίνειν· προσελθόντες δὲ οἱ δώδεκα εἶπαν\n\nαὐτῷ Ἀπόλυσον τὸν ὄχλον, ἵνα πορευθέντες εἰς τὰς κύκλῳ \n\nκώμας καὶ ἀγροὺς καταλύσωσιν καὶ εὕρωσιν ἐπισιτισμόν, \n\nὅτι ὧδε ἐν ἐρήμῳ τόπῳ ἐσμέν. ",
            "12":"\n εἶπεν δὲ πρὸς\n\n\n\n αὐτούς Δότε αὐτοῖς φαγεῖν ὑμεῖς. οἱ δὲ εἶπαν Οὐκ εἰσὶν ἡμῖν πλεῖον ἢ ἄρτοι πέντε καὶ ἰχθύες δύο, εἰ μήτι\n\nπορευθέντες ἡμεῖς ἀγοράσωμεν εἰς πάντα τὸν λαὸν τοῦτον\n\nβρώματα. ",
            "13":"\n ἦσαν γὰρ ὡσεὶ ἄνδρες πεντακισχίλιοι. εἶπεν\n\nδὲ πρὸς τοὺς μαθητὰς αὐτοῦ Κατακλίνατε αὐτοὺς κλισίας\n\nὡσεὶ ἀνὰ πεντήκοντα. ",
            "14":"\n καὶ ἐποίησαν οὕτως καὶ κατέκλιναν\n\n\n\n ἅπαντας. ",
            "15":"\n λαβὼν δὲ τοὺς πέντε ἄρτους καὶ τοὺς δύο\n\nἰχθύας ἀναβλέψας εἰς τὸν οὐρανὸν εὐλόγησεν αὐτοὺς καὶ\n\nκατέκλασεν καὶ ἐδίδου τοῖς μαθηταῖς παραθεῖναι τῷ ὄχλῳ. ",
            "16":"\n καὶ ἔφαγον καὶ ἐχορτάσθησαν πάντες, καὶ ἤρθη τὸ περισσεῦσαν\n\nαὐτοῖς κλασμάτων κόφινοι δώδεκα. ",
            "17":"\n \n Καὶ ἐγένετο ἐν τῷ εἶναι αὐτὸν προσευχόμενον κατὰ\n\n\n\n μόνας συνῆσαν αὐτῷ οἱ μαθηταί, καὶ ἐπηρώτησεν αὐτοὺς\n\nλέγων Τίνα με οἱ ὄχλοι λέγουσιν εἶναι; ",
            "18":"\n οἱ δὲ ἀποκριθέντες\n\nεἶπαν Ἰωάνην τὸν βαπτιστήν, ἄλλοι δὲ Ἠλείαν,\n\nἄλλοι δὲ ὅτι προφήτης τις τῶν ἀρχαίων ἀνέστη. ",
            "19":"\n εἶπεν\n\nδὲ αὐτοῖς Ὑμεῖς δὲ τίνα με λέγετε εἶναι; Πέτρος δὲ\n\nἀποκριθεὶς εἶπεν Τὸν χριστὸν τοῦ θεοῦ. ",
            "20":"\n ὁ δὲ ἐπιτιμήσας\n\nαὐτοῖς παρήγγειλεν μηδενὶ λέγειν τοῦτο, ",
            "21":"\n εἰπὼν ὅτι\n\nΔεῖ τὸν υἱὸν τοῦ ἀνθρώπου πολλὰ παθεῖν καὶ ἀποδοκιμασθῆναι \n\nἀπὸ τῶν πρεσβυτέρων καὶ ἀρχιερέων καὶ γραμματέων καὶ ἀποκτανθῆναι καὶ τῇ τρίτῃ ἡμέρᾳ ἐγερθῆναι.\n ",
            "22":"\n Ἔλεγεν δὲ πρὸς πάντας Εἴ τις θέλει ὀπίσω\n\nμου ἔρχεσθαι, ἀρνησάσθω ἑαυτὸν καὶ ἀράτω τὸν σταυρὸν \n\nαὐτοῦ καθʼ ἡμέραν, καὶ ἀκολουθείτω μοι. ",
            "23":"\n ὃς γὰρ ἂν\n\nθέλῃ τὴν ψυχὴν αὐτοῦ σῶσαι, ἀπολέσει αὐτήν· ὃς δʼ ἂν\n\nἀπολέσῃ τὴν ψυχὴν αὐτοῦ ἕνεκεν ἐμοῦ, οὗτος σώσει αὐτήν. ",
            "24":"\n τί γὰρ ὠφελεῖται ἄνθρωπος κερδήσας τὸν κόσμον ὅλον \n\nἑαυτὸν δὲ ἀπολέσας ἢ ζημιωθείς; ",
            "25":"\n ὃς γὰρ ἂν ἐπαισχυνθῇ\n\nμε καὶ τοὺς ἐμοὺς λόγους, τοῦτον ὁ υἱὸς τοῦ ἀνθρώπου\n\nἐπαισχυνθήσεται, ὅταν ἔλθῃ ἐν τῇ δόξῃ αὐτοῦ καὶ τοῦ\n\nπατρὸς καὶ τῶν ἁγίων ἀγγέλων. ",
            "26":"\n Λέγω δὲ ὑμῖν ἀληθῶς,\n\nεἰσίν τινες τῶν αὐτοῦ ἑστηκότων οἳ οὐ μὴ γεύσωνται θανάτου \n\nἕως ἂν ἴδωσιν τὴν βασιλείαν τοῦ θεοῦ. ",
            "27":"\n \n Ἐγένετο δὲ μετὰ τοὺς λόγους τούτους ὡσεὶ ἡμέραι\n\nὀκτὼ παραλαβὼν Πέτρον καὶ Ἰωάνην καὶ Ἰάκωβον ἀνέβη \n\nεἰς τὸ ὄρος προσεύξασθαι. ",
            "28":"\n καὶ ἐγένετο ἐν τῷ προσεύχεσθαι \n\nαὐτὸν τὸ εἶδος τοῦ προσώπου αὐτοῦ ἕτερον καὶ\n\nὁ ἱματισμὸς αὐτοῦ λευκὸς ἐξαστράπτων. ",
            "29":"\n καὶ ἰδοὺ ἄνδρες \n\nδύο συνελάλουν αὐτῷ, οἵτινες ἦσαν Μωυσῆς καὶ\n\nἨλείας, ",
            "30":"\n οἳ ὀφθέντες ἐν δόξῃ ἔλεγον τὴν ἔξοδον αὐτοῦ ἣν\n\nἤμελλεν πληροῦν ἐν Ἰερουσαλήμ. ",
            "31":"\n ὁ δὲ Πέτρος καὶ οἱ\n\nσὺν αὐτῷ ἦσαν βεβαρημένοι ὕπνῳ· διαγρηγορήσαντες δὲ\n\nεἶδαν τὴν δόξαν αὐτοῦ καὶ τοὺς δύο ἄνδρας τοὺς συνεστῶτας \n\nαὐτῷ. ",
            "32":"\n καὶ ἐγένετο ἐν τῷ διαχωρίζεσθαι αὐτοὺς\n\nἀπʼ αὐτοῦ εἶπεν ὁ Πέτρος πρὸς τὸν Ἰησοῦν Ἐπιστάτα,\n\nκαλόν ἐστιν ἡμᾶς ὧδε εἶναι, καὶ ποιήσωμεν σκηνὰς τρεῖς,\n\nμίαν σοὶ καὶ μίαν Μωυσεῖ καὶ μίαν Ἠλείᾳ, μὴ εἰδὼς ὃ\n\nλέγει. ",
            "33":"\n ταῦτα δὲ αὐτοῦ λέγοντος ἐγένετο νεφέλη καὶ ἐπεσκίαζεν \n\nαὐτούς· ἐφοβήθησαν δὲ ἐν τῷ εἰσελθεῖν αὐτοὺς\n\nεἰς τὴν νεφέλην. ",
            "34":"\n καὶ φωνὴ ἐγένετο ἐκ τῆς νεφέλης λέγουσα \n\nΟὗτός ἐστιν ὁ υἱός μου ὁ ἐκλελεγμένος, αὐτοῦ\n\nἀκούετε. ",
            "35":"\n καὶ ἐν τῷ γενέσθαι τὴν φωνὴν εὑρέθη Ἰησοῦς\n\nμόνος. καὶ αὐτοὶ ἐσίγησαν καὶ οὐδενὶ ἀπήγγειλαν ἐν ἐκείναις \n\nταῖς ἡμέραις οὐδὲν ὧν ἑώρακαν.\n ",
            "36":"\n \n Ἐγένετο δὲ τῇ ἑξῆς ἡμέρᾳ κατελθόντων αὐτῶν ἀπὸ\n\nτοῦ ὄρους συνήντησεν αὐτῷ ὄχλος πολύς. ",
            "37":"\n καὶ ἰδοὺ ἀνὴρ\n\nἀπὸ τοῦ ὄχλου ἐβόησεν λέγων Διδάσκαλε, δέομαί σου\n\nἐπιβλέψαι ἐπὶ τὸν υἱόν μου, ὅτι μονογενής μοί ἐστιν, ",
            "38":"\n καὶ ἰδοὺ πνεῦμα λαμβάνει αὐτόν, \n\nκαὶ ἐξέφνης κράζει,\n\nκαὶ σπαράσσει αὐτὸν μετὰ ἀφροῦ καὶ μόλις ἀποχωρεῖ\n\nἀπʼ αὐτοῦ συντρῖβον αὐτόν· ",
            "39":"\n καὶ ἐδεήθην τῶν μαθητῶν\n\nσου ἵνα ἐκβάλωσιν αὐτό, καὶ οὐκ ἠδυνήθησαν. ",
            "40":"\n ἀποκριθεὶς\n\nδὲ ὁ Ἰησοῦς εἶπεν Ὦ γενεὰ ἄπιστος καὶ διεστραμμένη, \n\nἕως πότε ἔσομαι πρὸς ὑμᾶς καὶ ἀνέξομαι\n\nὑμῶν; προσάγαγε ὧδε τὸν υἱόν σου. ",
            "41":"\n ἔτι δὲ προσερχομένου\n\nαὐτοῦ ἔρρηξεν αὐτὸν τὸ δαιμόνιον καὶ συνεσπάραξεν· \n\nἐπετίμησεν δὲ ὁ Ἰησοῦς τῷ πνεύματι τῷ ἀκαθάρτῳ,\n\nκαὶ ἰάσατο τὸν παῖδα καὶ ἀπέδωκεν αὐτὸν τῷ πατρὶ\n\nαὐτοῦ. ",
            "42":"\n ἐξεπλήσσοντο δὲ πάντες ἐπὶ τῇ μεγαλειότητι τοῦ\n\nθεοῦ.\n \n Πάντων δὲ θαυμαζόντων ἐπὶ πᾶσιν οἷς ἐποίει εἶπεν\n\nπρὸς τοὺς μαθητὰς αὐτοῦ ",
            "43":"\n Θέσθε ὑμεῖς εἰς τὰ ὦτα ὑμῶν\n\nτοὺς λόγους τούτους, ὁ γὰρ υἱὸς τοῦ ἀνθρώπου μέλλει\n\nπαραδίδοσθαι εἰς χεῖρας ἀνθρώπων. ",
            "44":"\n οἱ δὲ ἠγνόουν τὸ\n\nῥῆμα τοῦτο, καὶ ἦν παρακεκαλυμμένον ἀπʼ αὐτῶν ἵνα μὴ\n\nαἴσθωνται αὐτό, καὶ ἐφοβοῦντο ἐρωτῆσαι αὐτὸν περὶ τοῦ\n\nῥήματος τούτου. ",
            "45":"\n Εἰσῆλθεν δὲ διαλογισμὸς ἐν\n\n\n\n αὐτοῖς, τὸ τίς ἂν εἴη μείζων αὐτῶν. ",
            "46":"\n ὁ δὲ Ἰησοῦς εἰδὼς\n\nτὸν διαλογισμὸν τῆς καρδίας αὐτῶν ἐπιλαβόμενος παιδίον \n\nἔστησεν αὐτὸ παρʼ ἑαυτῷ, ",
            "47":"\n καὶ εἶπεν αὐτοῖς Ὃς ἂν\n\nδέξηται τοῦτο τὸ παιδίον ἐπὶ τῷ ὀνόματί μου ἐμὲ δέχεται, \n\nκαὶ ὃς ἂν ἐμὲ δέξηται δέχεται τὸν ἀποστείλαντά με·\n\nὁ γὰρ μικρότερος ἐν πᾶσιν ὑμῖν ὑπάρχων οὗτός ἐστιν\n\nμέγας. ",
            "48":"\n Ἀποκριθεὶς δὲ Ἰωάνης εἶπεν Ἐπιστάτα,\n\nεἴδαμέν τινα ἐν τῷ ὀνόματί σου ἐκβάλλοντα δαιμόνια, \n\nκαὶ ἐκωλύομεν αὐτὸν ὅτι οὐκ ἀκολουθεῖ μεθʼ ἡμῶν. ",
            "49":"\n εἶπεν δὲ πρὸς αὐτὸν Ἰησοῦς Μὴ κωλύετε, ὃς γὰρ οὐκ ἔστιν\n \n καθʼ ὑμῶν ὑπὲρ ὑμῶν ἐστίν. ",
            "50":"\n \n Ἐγένετο δὲ ἐν τῷ συμπληροῦσθαι τὰς ἡμέρας τῆς ἀναλήμψεως \n\nαὐτοῦ καὶ αὐτὸς τὸ πρόσωπον ἐστήρισεν τοῦ\n\nπορεύεσθαι εἰς Ἰερουσαλήμ, ",
            "51":"\n καὶ ἀπέστειλεν ἀγγέλους πρὸ\n\nπροσώπου αὐτοῦ. Καὶ πορευθέντες εἰσῆλθον εἰς κώμην\n\nΣαμαρειτῶν, \n\nὡς ἑτοιμάσαι αὐτῷ· ",
            "52":"\n καὶ οὐκ ἐδέξαντο αὐτόν,\n\nὅτι τὸ πρόσωπον αὐτοῦ ἦν πορευόμενον εἰς Ἰερουσαλήμ. ",
            "53":"\n ἰδόντες δὲ οἱ μαθηταὶ Ἰάκωβος καὶ Ἰωάνης εἶπαν Κύριε,\n\nθέλεις εἴπωμεν\n πῦρ καταβῆναι ἀπὸ τοῦ οὐρανοῦ καὶ ἀναλῶσαι \n αὐτούς; ",
            "54":"\n στραφεὶς δὲ ἐπετίμησεν αὐτοῖς. ",
            "55":"\n καὶ ἐπορεύθησαν εἰς ἑτέραν κώμην. ",
            "56":"\n \n Καὶ πορευομένων αὐτῶν ἐν τῇ ὁδῷ εἶπέν τις πρὸς\n\nαὐτόν Ἀκολουθήσω σοι ὅπου ἐὰν ἀπέρχῃ. ",
            "57":"\n καὶ εἶπεν\n\nαὐτῷ [ὁ] Ἰησοῦς Αἱ ἀλώπεκες φωλεοὺς ἔχουσιν καὶ τὰ\n\nπετεινὰ τοῦ οὐρανοῦ κατασκηνώσεις, ὁ δὲ υἱὸς τοῦ ἀνθρώπου \n\nοὐκ ἔχει ποῦ τὴν κεφαλὴν κλίνῃ. ",
            "58":"\n Εἶπεν δὲ πρὸς\n\nἕτερον Ἀκολούθει μοι. ὁ δὲ εἶπεν Ἐπίτρεψόν μοι πρῶτον \n\nἀπελθόντι θάψαι τὸν πατέρα μου. ",
            "59":"\n εἶπεν δὲ αὐτῷ\n\nἌφες τοὺς νεκροὺς θάψαι τοὺς ἑαυτῶν νεκρούς, σὺ δὲ ἀπελθὼν \n\nδιάγγελλε τὴν βασιλείαν τοῦ θεοῦ. ",
            "60":"\n εἶπεν δὲ καὶ ἕτερος \n\nἈκολουθήσω σοι, κύριε· πρῶτον δὲ ἐπίτρεψόν μοι ἀποτάξασθαι \n\nτοῖς εἰς τὸν οἶκόν μου. ",
            "61":"\n εἶπεν δὲ [πρὸς αὐτὸν]\n\nὁ Ἰησοῦς Οὐδεὶς ἐπιβαλὼν τὴν χεῖρα ἐπʼ ἄροτρον καὶ \n\nβλέπων εἰς τὰ ὀπίσω εὔθετός ἐστιν τῇ βασιλείᾳ τοῦ θεοῦ."
        },
        "9":{
            "0":"\n \n Μετὰ δὲ ταῦτα ἀνέδειξεν ὁ κύριος ἑτέρους ἑβδομήκοντα\n\n[δύο] καὶ ἀπέστειλεν αὐτοὺς ἀνὰ δύο [δύο] πρὸ προσώπου\n\nαὐτοῦ εἰς πᾶσαν πόλιν καὶ τόπον οὗ ἤμελλεν αὐτὸς ἔρχεσθαι. ",
            "1":"\n ἔλεγεν δὲ πρὸς αὐτούς Ὁ μὲν θερισμὸς πολύς, \n\nοἱ\n\nδὲ ἐργάται ὀλίγοι· δεήθητε οὖν τοῦ κυρίου τοῦ θερισμοῦ\n \n ὅπως ἐργάτας ἐκβάλῃ εἰς τὸν θερισμὸν αὐτοῦ. ",
            "2":"\n ὑπάγετε.\n\nἰδοὺ ἀποστέλλω ὑμᾶς ὡς ἄρνας ἐν μέσῳ λύκων. ",
            "3":"\n μὴ βαστάζετε\n\nβαλλάντιον, μὴ πήραν, μὴ ὑποδήματα, καὶ\n\nμηδένα κατὰ τὴν ὁδὸν ἀσπάσησθε. ",
            "4":"\n εἰς ἣν δʼ ἂν εἰσέλθητε\n\nοἰκίαν πρῶτον λέγετε Εἰρήνη τῷ οἴκῳ τούτῳ. ",
            "5":"\n καὶ\n\n\n\n ἐὰν ἐκεῖ ᾖ υἱὸς εἰρήνης, ἐπαναπαήσεται ἐπʼ αὐτὸν ἡ\n\nεἰρήνη ὑμῶν· εἰ δὲ μήγε, ἐφʼ ὑμᾶς ἀνακάμψει. ",
            "6":"\n ἐν αὐτῇ\n\nδὲ τῇ οἰκίᾳ μένετε, ἔσθοντες καὶ πίνοντες τὰ παρʼ αὐτῶν,\n\nἄξιος γὰρ ὁ ἐργάτης τοῦ μισθοῦ αὐτοῦ. μὴ μεταβαίνετε ἐξ\n\nοἰκίας εἰς οἰκίαν. ",
            "7":"\n καὶ εἰς ἣν ἂν πόλιν εἰσέρχησθε καὶ\n\nδέχωνται ὑμᾶς, ",
            "8":"\n ἐσθίετε τὰ παρατιθέμενα ὑμῖν, καὶ θεραπεύετε\n\nτοὺς ἐν αὐτῇ ἀσθενεῖς, καὶ λέγετε αὐτοῖς Ἤγγικεν\n\nἐφʼ ὑμᾶς ἡ βασιλεία τοῦ θεοῦ. ",
            "9":"\n εἰς ἣν δʼ ἂν πόλιν εἰσέλθητε\n\nκαὶ μὴ δέχωνται ὑμᾶς, ἐξελθόντες εἰς τὰς πλατείας\n\nαὐτῆς εἴπατε ",
            "10":"\n Καὶ τὸν κονιορτὸν τὸν κολληθέντα ἡμῖν\n\nἐκ τῆς πόλεως ὑμῶν εἰς τοὺς πόδας ἀπομασσόμεθα ὑμῖν·\n\nπλὴν τοῦτο γινώσκετε ὅτι ἤγγικεν ἡ βασιλεία τοῦ θεοῦ. ",
            "11":"\n λέγω ὑμῖν ὅτι Σοδόμοις ἐν τῇ ἡμέρᾳ ἐκείνῃ ἀνεκτότερον\n\nἔσται ἢ τῇ πόλει ἐκείνῃ. ",
            "12":"\n Οὐαί σοι, Χοραζείν· οὐαί σοι,\n\nΒηθσαιδά· ὅτι εἰ ἐν Τύρῳ καὶ Σιδῶνι ἐγενήθησαν αἱ\n\nδυνάμεις αἱ γενόμεναι ἐν ὑμῖν, πάλαι ἂν ἐν σάκκῳ καὶ\n\nσποδῷ καθήμενοι μετενόησαν. ",
            "13":"\n πλὴν Τύρῳ καὶ Σιδῶνι\n\nἀνεκτότερον ἔσται ἐν τῇ κρίσει ἢ ὑμῖν. ",
            "14":"\n Καὶ σύ, Καφαρναούμ,\n\nμὴ\n ἕως οὐρανοῦ ὑψωθήσῃ; ἕως τοῦ ᾄδου \n καταβήσῃ. ",
            "15":"\n Ὁ ἀκούων ὑμῶν ἐμοῦ ἀκούει, \n\nκαὶ ὁ ἀθετῶν\n\nὑμᾶς ἐμὲ ἀθετεῖ· ὁ δὲ ἐμὲ ἀθετῶν ἀθετεῖ τὸν ἀποστείλαντά \n\nμε. ",
            "16":"\n Ὑπέστρεψαν δὲ οἱ ἑβδομήκοντα\n\n[δύο] μετὰ χαρᾶς λέγοντες Κύριε, καὶ τὰ δαιμόνια\n\nὑποτάσσεται ἡμῖν ἐν τῷ ὀνόματί σου. ",
            "17":"\n εἶπεν δὲ αὐτοῖς Ἐθεώρουν τὸν Σατανᾶν ὡς ἀστραπὴν ἐκ τοῦ οὐρανοῦ \n\nπεσόντα. ",
            "18":"\n ἰδοὺ δέδωκα ὑμῖν τὴν ἐξουσίαν τοῦ\n πατεῖν ἐπάνω ὄφεων \n καὶ σκορπίων, καὶ ἐπὶ πᾶσαν τὴν\n\n\n\n δύναμιν τοῦ ἐχθροῦ, καὶ οὐδὲν ὑμᾶς οὐ μὴ ἀδικήσει.\n ",
            "19":"\n πλὴν ἐν τούτῳ μὴ χαίρετε ὅτι τὰ πνεύματα ὑμῖν ὑποτάσσεται, \n\nχαίρετε δὲ ὅτι τὰ ὀνόματα ὑμῶν ἐνγέγραπται ἐν\n\nτοῖς οὐρανοῖς. ",
            "20":"\n Ἐν αὐτῇ τῇ ὥρᾳ ἠγαλλιάσατο\n\nτῷ πνεύματι τῷ ἁγίῳ καὶ εἶπεν Ἐξομολογοῦμαί σοι,\n\nπάτερ κύριε τοῦ οὐρανοῦ καὶ τῆς γῆς, ὅτι ἀπέκρυψας\n\nταῦτα ἀπὸ σοφῶν καὶ συνετῶν, καὶ ἀπεκάλυψας αὐτὰ νηπίοις· \n\nναί, ὁ πατήρ, ὅτι οὕτως εὐδοκία ἐγένετο ἔμπροσθέν\n\nσου. ",
            "21":"\n Πάντα μοι παρεδόθη ὑπὸ τοῦ πατρός, μου, καὶ\n\nοὐδεὶς γινώσκει τίς ἐστιν ὁ υἱὸς εἰ μὴ ὁ πατήρ, καὶ τίς\n\nἐστιν ὁ πατὴρ εἰ μὴ ὁ υἱὸς καὶ ᾧ ἂν βούληται ὁ υἱὸς\n\nἀποκαλύψαι. ",
            "22":"\n Καὶ στραφεὶς πρὸς τοὺς μαθητὰς κατʼ ἰδίαν\n\nεἶπεν Μακάριοι οἱ ὀφθαλμοὶ οἱ βλέποντες ἃ βλέπετε. ",
            "23":"\n λέγω γὰρ ὑμῖν ὅτι πολλοὶ προφῆται καὶ βασιλεῖς ἠθέλησαν \n\nἰδεῖν ἃ ὑμεῖς βλέπετε καὶ οὐκ εἶδαν, καὶ ἀκοῦσαι ἃ\n\nἀκούετε καὶ οὐκ ἤκουσαν. ",
            "24":"\n \n Καὶ ἰδοὺ νομικός τις ἀνέστη ἐκπειράζων αὐτὸν λέγων \n\nΔιδάσκαλε, τί ποιήσας ζωὴν αἰώνιον κληρονομήσω; ",
            "25":"\n ὁ δὲ εἶπεν πρὸς αὐτόν Ἐν τῷ νόμῳ τί γέγραπται; πῶς\n\nἀναγινώσκεις; ",
            "26":"\n ὁ δὲ ἀποκριθεὶς εἶπεν\n \n Ἀγαπήσεις Κύριον\n\nτὸν θεόν σου ἐξ ὅλης καρδίας σου καὶ ἐν ὅλη τῇ \n\nψυχῇ σου καὶ ἐν ὅλῃ τῇ ἰσχύι σου καὶ ἐν ὅλῃ τῇ διανοίᾳ \n\nσου,\n \n καὶ\n τὸν πλησίον σου ὡς σεαυτόν. ",
            "27":"\n εἶπεν δὲ\n\nαὐτῷ Ὀρθῶς ἀπεκρίθης·\n τοῦτο ποίει καὶ ζήσῃ. ",
            "28":"\n Ὁ δὲ\n\nθέλων δικαιῶσαι ἑυντὸν εἶπεν πρὸς τὸν Ἰησοῦν Καὶ τίς\n\nἐστίν μου πλησίον; ",
            "29":"\n ὑπολαβὼν ὁ Ἰησοῦς εἶπεν Ἄνθρωπός \n\nτις κατέβαινεν ἀπὸ Ἰερουσαλὴμ εἰς Ἰερειχὼ καὶ λῃσταῖς \n\nπεριέπεσεν, οἳ καὶ ἐκδύσαντες αὐτὸν καὶ πληγὰς\n\nἐπιθέντες ἀπῆλθον ἀφέντες ἡμιθανῆ. ",
            "30":"\n κατὰ συγκυρίαν δὲ\n\nἱερεύς τις κατέβαινεν [ἐν] τῇ ὁδῷ ἐκείνῃ, καὶ ἰδὼν αὐτὸν\n\nἀντιπαρῆλθεν· ",
            "31":"\n ὁμοίως δὲ καὶ Λευείτης κατὰ τὸν τόπον\n\nἐλθὼν καὶ ἰδὼν ἀντιπαρῆλθεν. ",
            "32":"\n Σαμαρείτης δέ τις ὁδεύων\n\nἦλθεν κατʼ αὐτὸν καὶ ἰδὼν ἐσπλαγχνίσθη, ",
            "33":"\n καὶ προσελθὼν\n\nκατέδησεν τὰ τραύματα αὐτοῦ ἐπιχέων ἔλαιον καὶ οἶνον,\n \n ἐπιβιβάσας δὲ αὐτὸν ἐπὶ τὸ ἴδιον κτῆνος ἤγαγεν αὐτὸν εἰς\n\nπανδοχεῖον καὶ ἐπεμελήθη αὐτοῦ. ",
            "34":"\n καὶ ἐπὶ τὴν αὔριον ἐκβαλὼν δύο δηνάρια ἔδωκεν τῷ πανδοχεῖ καὶ εἶπεν Ἐπιμελήθητι \n\nαὐτοῦ, καὶ ὅτι ἂν προσδαπανήσῃς ἐγὼ ἐν τῷ\n\nἐπανέρχεσθαί με ἀποδώσω σοι. ",
            "35":"\n τίς τούτων τῶν τριῶν\n\nπλησίον δοκεῖ σοι γεγονέναι τοῦ ἐμπεσόντος εἰς τοὺς λῃστάς; ",
            "36":"\n ὁ δὲ εἶπεν Ὁ ποιήσας τὸ ἔλεος μετʼ αὐτοῦ. \n\nεἶπεν\n\nδὲ αὐτῷ [ὁ] Ἰησοῦς Πορεύου καὶ σὺ ποίει ὁμοίως. ",
            "37":"\n \n Ἐν δὲ τῷ πορεύεσθαι αὐτοὺς αὐτὸς εἰσῆλθεν εἰς κώμην\n\n\n\n τινά· γυνὴ δέ τις ὀνόματι Μάρθα ὑπεδέξατο αὐτὸν εἰς τὴν\n\nοἰκίαν. ",
            "38":"\n καὶ τῇδε ἦν ἀδελφὴ καλουμένη Μαριάμ, [ἣ] καὶ\n\nπαρακαθεσθεῖσα πρὸς τοὺς πόδας τοῦ κυρίου ἤκουεν τὸν λόγον \n\nαὐτοῦ. ",
            "39":"\n ἡ δὲ Μάρθα περιεσπᾶτο περὶ πολλὴν διακονίαν·\n\nἐπιστᾶσα δὲ εἶπεν Κύριε, οὐ μέλει σοι ὅτι ἡ ἀδελφή\n\nμου μόνην με κατέλειπεν διακονεῖν; εἰπὸν οὖν αὐτῇ ἵνα\n\nμοι συναντιλάβηται. ",
            "40":"\n ἀποκριθεὶς δὲ εἶπεν αὐτῇ ὁ κύριος\n\n\n\n Μάρθα Μάρθα, μεριμνᾷς καὶ θορυβάζῃ περὶ πολλά, ὀλίγων \n\nδέ ἐστιν χρεία ἢ ἑνός· ",
            "41":"\n Μαριὰμ γὰρ τὴν ἀγαθὴν\n\nμερίδα ἐξελέξατο ἥτις οὐκ ἀφαιρεθήσεται αὐτῆς."
        },
        "10":{
            "0":"\n \n Καὶ ἐγένετο ἐν τῷ εἶναι αὐτὸν ἐν τόπῳ τινὶ προσευχόμενον,\n\nὡς ἐπαύσατο, εἶπέν τις τῶν μαθητῶν αὐτοῦ πρὸς\n\nαὐτόν Κύριε, δίδαξον ἡμᾶς προσεύχεσθαι, καθὼς καὶ\n\nἸωάνης ἐδίδαξεν τοὺς μαθητὰς αὐτοῦ. ",
            "1":"\n εἶπεν δὲ αὐτοῖς\n\nὍταν προσεύχησθε, λέγετε Πάτερ, ἁγιασθήτω τὸ ὄνομά\n\n\n\n σου· ἐλθάτω ἡ βασιλεία σου· ",
            "2":"\n τὸν ἄρτον ἡμῶν τὸν ἐπιούσιον\n\nδίδου ἡμῖν τὸ καθʼ ἡμέραν· ",
            "3":"\n καὶ ἄφες ἡμῖν τὰς ἁμαρτίας\n\nἡμῶν, καὶ γὰρ αὐτοὶ ἀφίομεν παντὶ ὀφείλοντι ἡμῖν·\n\nκαὶ μὴ εἰσενέγκῃς ἡμᾶς εἰς πειρασμόν. ",
            "4":"\n Καὶ\n\nεἶπεν πρὸς αὐτούς Τίς ἐξ ὑμῶν ἕξει φίλον καὶ πορεύσεται \n\nπρὸς αὐτὸν μεσονυκτίου καὶ εἴπῃ αὐτῷ Φίλε, χρῆσόν\n\nμοι τρεῖς ἄρτους, ",
            "5":"\n ἐπειδὴ φίλος μου παρεγένετο ἐξ ὁδοὺ\n\nπρός με καὶ οὐκ ἔχω ὃ παραθήσω αὐτῷ· ",
            "6":"\n κἀκεῖνος ἔσωθεν\n\nἀποκριθεὶς εἴπῃ Μή μοι κόπους πάρεχε· ἤδη ἡ θύρα\n \n κέκλεισται, καὶ τὰ παιδία μου μετʼ ἐμοῦ εἰς τὴν κοίτην\n\nεἰσίν· οὐ δύναμαι ἀναστὰς δοῦναί σοι. ",
            "7":"\n λέγω ὑμῖν, εἰ καὶ\n\nοὐ δώσει αὐτῷ ἀναστὰς διὰ τὸ εἶναι φίλον αὐτοῦ, διά γε\n\nτὴν ἀναιδίαν αὐτοῦ ἐγερθεὶς δώσει αὐτῷ ὅσων χρῄζει. ",
            "8":"\n Κἀγὼ ὑμῖν λέγω, αἰτεῖτε, καὶ δοθήσεται ὑμῖν· ζητεῖτε, \n\nκαὶ εὑρήσετε· κρούετε, καὶ ἀνοιγήσεται ὑμῖν. ",
            "9":"\n πᾶς γὰρ\n\nὁ αἰτῶν λαμβάνει, καὶ ὁ ζητῶν εὑρίσκει, καὶ τῷ κρούοντι\n\n\n\nἀνοιγήσεται. ",
            "10":"\n τίνα δὲ ἐξ ὑμῶν τὸν πατέρα αἰτήσει ὁ \n\nυἱὸς ἰχθύν, \n\nμὴ ἀντὶ ἰχθύος ὄφιν αὐτῷ ἐπιδώσει; ",
            "11":"\n ἢ καὶ \n\nαἰτήσει ᾠόν, \n\nἐπιδώσει αὐτῷ σκορπίον; ",
            "12":"\n εἰ οὖν ὑμεῖς πονηροὶ \n\nὑπάρχοντες οἴδατε δόματα ἀγαθὰ διδόναι τοῖς τέκνοις\n\nὑμῶν, πόσῳ μᾶλλον ὁ πατὴρ [ὁ] ἐξ οὐρανοῦ δώσει πνεῦμα \n\nἅγιον τοῖς αἰτοῦσιν αὐτόν. ",
            "13":"\n \n Καὶ ἦν ἐκβάλλων δαιμόνιον κωφόν· ἐγένετο δὲ τοῦ\n\nδαιμονίου ἐξελθόντος ἐλάλησεν ὁ κωφός. Καὶ ἐθαύμασαν\n\nοἱ ὄχλοι· ",
            "14":"\n τινὲς δὲ ἐξ αὐτῶν εἶπαν Ἐν Βεεζεβοὺλ τῷ\n\nἄρχοντι τῶν δαιμονίων ἐκβάλλει τὰ δαιμόνια· ",
            "15":"\n ἕτεροι δὲ\n\nπειράζοντες σημεῖον ἐξ οὐρανοῦ ἐζήτουν παρʼ αὐτοῦ. ",
            "16":"\n αὐτὸς \n\nδὲ εἰδὼς αὐτῶν τὰ διανοήματα εἶπεν αὐτοῖς Πᾶσα\n\nβασιλεία ἐφʼ ἑαυτὴν διαμερισθεῖσα ἐρημοῦται, καὶ οἶκος \n\nἐπὶ οἶκον πίπτει. ",
            "17":"\n εἰ δὲ καὶ ὁ Σατανᾶς ἐφʼ ἑαυτὸν διεμερίσθη, \n\nπῶς σταθήσεται ἡ βασιλεία αὐτοῦ; ὅτι λέγετε ἐν\n\nΒεεζεβοὺλ ἐκβάλλειν με τὰ δαιμόνια. ",
            "18":"\n εἰ δὲ ἐγὼ ἐν Βεεζεβοὺλ \n\nἐκβάλλω τὰ δαιμόνια, οἱ υἱοὶ ὑμῶν ἐν τίνι ἐκβάλλουσιν; \n\nδιὰ τοῦτο αὐτοὶ ὑμῶν κριταὶ ἔσονται. ",
            "19":"\n εἰ δὲ ἐν \n\nδακτύλῳ θεοῦ [ἐγὼ] ἐκβάλλω τὰ δαιμόνια, ἄρα ἔφθασεν\n\nἐφʼ ὑμᾶς ἡ βασιλεία τοῦ θεοῦ. ",
            "20":"\n ὅταν ὁ ἰσχυρὸς καθωπλισμένος \n\nφυλάσσῃ τὴν ἑαυτοῦ αὐλήν, ἐν εἰρήνῃ ἐστὶν τὰ\n\nὑπάρχοντα αὐτοῦ· ",
            "21":"\n ἐπὰν δὲ ἰσχυρότερος αὐτοῦ ἐπελθὼν\n\nνικήσῃ αὐτόν, τὴν πανοπλίαν αὐτοῦ αἴρει ἐφʼ ᾗ ἐπεποίθει,\n\nκαὶ τὰ σκῦλα αὐτοῦ διαδίδωσιν. ",
            "22":"\n ὁ μὴ ὢν μετʼ ἐμοῦ\n\nκατʼ ἐμοῦ ἐστίν, καὶ ὁ μὴ συνάγων μετʼ ἐμοῦ σκορπίζει. ",
            "23":"\n Ὅταν τὸ ἀκάθαρτον πνεῦμα ἐξέλθῃ ἀπὸ τοῦ ἀνθρώπου, διέρχεται διʼ ἀνύδρων τόπων ζητοῦν ἀνάπαυσιν,\n\nκαὶ μὴ εὑρίσκον [τότε] λέγει Ὑποστρέψω εἰς τὸν οἶκόν\n\nμου ὅθεν ἐξῆλθον· ",
            "24":"\n καὶ ἐλθὸν εὑρίσκει [σχολάζοντα,] σεσαρωμένον\n\nκαὶ κεκοσμημένον. ",
            "25":"\n τότε πορεύεται καὶ παραλαμβάνει\n\nἕτερα πνεύματα πονηρότερα ἑαυτοῦ ἑπτά, καὶ εἰσελθόντα \n\nκατοικεῖ ἐκεῖ, καὶ γίνεται τὰ ἔσχατα τοῦ ἀνθρώπου\n\nἐκείνου χείρονα τῶν πρώτων. ",
            "26":"\n Ἐγένετο δὲ ἐν τῷ\n\nλέγειν αὐτὸν ταῦτα ἐπάρασά τις φωνὴν γυνὴ ἐκ τοῦ ὄχλου\n\nεἶπεν αὐτῷ Μακαρία ἡ κοιλία ἡ βαστάσασά σε καὶ\n\nμαστοὶ οὓς ἐθήλασας· ",
            "27":"\n αὐτὸς δὲ εἶπεν Μενοῦν μακάριοι\n\nοἱ ἀκούοντες τὸν λόγον τοῦ θεοῦ καὶ φυλάσσοντες. ",
            "28":"\n \n Τῶν δὲ ὄχλων ἐπαθροιζομένων ἤρξατο λέγειν Ἡ\n\nγενεὰ αὕτη γενεὰ πονηρά ἐστιν· σημεῖον ζητεῖ, καὶ σημεῖον \n\nοὐ δοθήσεται αὐτῇ εἰ μὴ τὸ σημεῖον Ἰωνᾶ. ",
            "29":"\n καθὼς γὰρ\n\nἐγένετο [ὁ] Ἰωνᾶς τοῖς Νινευείταις σημεῖον, οὕτως ἔσται\n\nκαὶ ὁ υἱὸς τοῦ ἀνθρώπου τῇ γενεᾷ ταύτῃ. ",
            "30":"\n βασίλισσα\n\nνότου ἐγερθήσεται ἐν τῇ κρίσει μετὰ τῶν ἀνδρῶν τῆς\n\nγενεᾶς ταύτης καὶ κατακρινεῖ αὐτούς· ὅτι ἦλθεν ἐκ τῶν\n\nπεράτων τῆς γῆς ἀκοῦσαι τὴν σοφίαν Σολομῶνος, καὶ ἰδοὺ\n\nπλεῖον Σολομῶνος ὧδε. ",
            "31":"\n ἄνδρες Νινευεῖται ἀναστήσονται\n\nἐν τῇ κρίσει μετὰ τῆς γενεᾶς ταύτης καὶ κατακρινοῦσιν\n\nαὐτήν· ὅτι μετενόησαν εἰς τὸ κήρυγμα Ἰωνᾶ, καὶ ἰδοὺ\n\nπλεῖον Ἰωνᾶ ὧδε. ",
            "32":"\n Οὐδεὶς λύχνον ἅψας εἰς κρύπτην τίθησιν\n\nοὐδὲ ὑπὸ τὸν μόδιον ἀλλʼ ἐπὶ τὴν λυχνίαν, ἵνα οἱ\n\nεἰσπορευόμενοι τὸ φῶς βλέπωσιν. ",
            "33":"\n Ὁ λύχνος τοῦ σώματός\n\nἐστιν ὁ ὀφθαλμός σου. ὅταν ὁ ὀφθαλμός σου ἁπλοῦς\n\nᾖ, καὶ ὅλον τὸ σῶμά σου φωτινόν ἐστιν· ἐπὰν δὲ πονηρὸς\n\n\n\n ᾖ, καὶ τὸ σῶμά σου σκοτινόν. ",
            "34":"\n σκόπει οὖν μὴ τὸ φῶς τὸ\n\nἐν σοὶ σκότος ἐστίν. ",
            "35":"\n εἰ οὖν τὸ σῶμά σου ὅλον φωτινόν,\n\n\n\n μὴ ἔχον μέρος τι σκοτινόν, ἔσται φωτινὸν ὅλον ὡς ὅταν\n\n\n\n ὁ λύχνος τῇ ἀστραπῇ φωτίζῃ σε. ",
            "36":"\n \n Ἐν δὲ τῷ λαλῆσαι ἐρωτᾷ αὐτὸν Φαρισαῖος ὅπως ἀριστήσῃ\n\nπαρʼ αὐτῷ· εἰσελθὼν δὲ ἀνέπεσεν. ",
            "37":"\n ὁ δὲ Φαρισαῖος\n \n ἰδὼν ἐθαύμασεν ὅτι οὐ πρῶτον ἐβαπτίσθη πρὸ τοῦ ἀρίστου. ",
            "38":"\n εἶπεν δὲ ὁ κύριος πρὸς αὐτόν Νῦν ὑμεῖς οἱ Φαρισαῖοι \n\nτὸ ἔσωθεν τοῦ ποτηρίου καὶ τοῦ πίνακος καθαρίζετε,\n\nτὸ δὲ ἔσωθεν ὑμῶν γέμει ἁρπαγῆς καὶ πονηρίας. ",
            "39":"\n ἄφρονες,\n\nοὐχ ὁ ποιήσας τὸ ἔξωθεν καὶ τὸ ἔσωθεν ἐποίησεν; ",
            "40":"\n πλὴν\n\nτὰ ἐνόντα δότε ἐλεημοσύνην, καὶ ἰδοὺ πάντα καθαρὰ ὑμῖν\n\nἐστίν. ",
            "41":"\n ἀλλὰ οὐαὶ ὑμῖν τοῖς Φαρισαίοις, ὅτι ἀποδεκατοῦτε\n\nτὸ ἡδύοσμον καὶ τὸ πήγανον καὶ πᾶν λάχανον, καὶ παρέρχεσθε \n\nτὴν κρίσιν καὶ τὴν ἀγάπην τοῦ θεοῦ· ταῦτα δὲ ἔδει \n\nποιῆσαι κἀκεῖνα μὴ παρεῖναι. ",
            "42":"\n οὐαὶ ὑμῖν τοῖς Φαρισαίοις,\n\nὅτι ἀγαπᾶτε τὴν πρωτοκαθεδρίαν ἐν ταῖς συναγωγαῖς καὶ\n\nτοὺς ἀσπασμοὺς ἐν ταῖς ἀγοραῖς. ",
            "43":"\n οὐαὶ ὑμῖν, ὅτι ἐστὲ ὡς \n\nτὰ μνημεῖα τὰ ἄδηλα, καὶ οἱ ἄνθρωποι οἱ περιπατοῦντες\n\nἐπάνω οὐκ οἴδασιν. ",
            "44":"\n Ἀποκριθεὶς δέ τις τῶν νομικῶν λέγει\n\nαὐτῷ Διδάσκαλε, ταῦτα λέγων καὶ ἡμᾶς ὑβρίζεις. ",
            "45":"\n ὁ δὲ\n\nεἶπεν Καὶ ὑμῖν τοῖς νομικοῖς οὐαί, ὅτι φορτίζετε τοὺς\n\nἀνθρώπους φορτία δυσβάστακτα, καὶ αὐτοὶ ἑνὶ τῶν δακτύλων \n\nὑμῶν οὐ προσψαύετε τοῖς φορτίοις. ",
            "46":"\n οὐαὶ ὑμῖν, ὅτι\n\nοἰκοδομεῖτε τὰ μνημεῖα τῶν προφητῶν οἱ δὲ πατέρες ὑμῶν\n\nἀπέκτειναν αὐτούς. ",
            "47":"\n ἄρα μάρτυρές ἐστε καὶ συνευδοκεῖτε \n\nτοῖς ἔργοις τῶν πατέρων ὑμῶν, ὅτι αὐτοὶ μὲν ἀπέκτειναν\n\nαὐτοὺς ὑμεῖς δὲ οἰκοδομεῖτε. ",
            "48":"\n διὰ τοῦτο καὶ ἡ σοφία τοῦ\n\nθεοῦ εἶπεν Ἀποστελῶ εἰς αὐτοὺς προφήτας καὶ ἀποστόλους, \n\nκαὶ ἐξ αὐτῶν ἀποκτενοῦσιν καὶ διώξουσιν, ",
            "49":"\n ἵνα ἐκζητηθῇ \n\nτὸ αἷμα πάντων τῶν προφητῶν τὸ ἐκκεχυμένον ἀπὸ \n\nκαταβολῆς κόσμου ἀπὸ τῆς γενεᾶς ταύτης, ",
            "50":"\n ἀπὸ αἵματος\n\nἍβελ ἕως αἵματος Ζαχαρίου τοῦ ἀπολομένου μεταξὺ τοῦ\n\nθυσιαστηρίου καὶ τοῦ οἴκου· ναί, λέγω ὑμῖν, ἐκζητηθήσεται\n\nἀπὸ τῆς γενεᾶς ταύτης. ",
            "51":"\n οὐαὶ ὑμῖν τοῖς νομικοῖς, ὅτι\n\n\n\nἤρατε τὴν κλεῖδα τῆς γνώσεως· αὐτοὶ οὐκ εἰσήλθατε \n\nκαὶ τοὺς εἰσερχομένους ἐκωλύσατε. ",
            "52":"\n Κἀκεῖθεν\n \n ἐξελθόντος αὐτοῦ ἤρξαντο οἱ γραμματεῖς καὶ οἱ Φαρισαῖοι\n\nδεινῶς ἐνέχειν καὶ ἀποστοματίζειν αὐτὸν περὶ πλειόνων, ",
            "53":"\n ἐνεδρεύοντες αὐτὸν θηρεῦσαί τι ἐκ τοῦ στόματος αὐτοῦ."
        },
        "11":{
            "0":"\n \n Ἐν οἷς ἐπισυναχθεισῶν τῶν μυριάδων τοῦ ὄχλου, ὥστε\n\nκαταπατεῖν ἀλλήλους, ἤρξατο λέγειν πρὸς τοὺς μαθητὰς\n\nαὐτοῦ πρῶτον Προσέχετε ἑαυτοῖς ἀπὸ τῆς ζύμης, ἥτις\n\nἐστὶν ὑπόκρισις, τῶν Φαρισαίων. ",
            "1":"\n Οὐδὲν δὲ συγκεκαλυμμένον\n\nἐστὶν ὃ οὐκ ἀποκαλυφθήσεται, καὶ κρυπτὸν ὃ οὐ\n\nγνωσθήσεται. ",
            "2":"\n ἀνθʼ ὧν ὅσα ἐν τῇ σκοτίᾳ εἴπατε ἐν τῷ\n\nφωτὶ ἀκουσθήσεται, καὶ ὃ πρὸς τὸ οὖς ἐλαλήσατε ἐν τοῖς\n\nταμείοις κηρυχθήσεται ἐπὶ τῶν δωμάτων. ",
            "3":"\n Λέγω δὲ ὑμῖν\n\nτοῖς φίλοις μου, μὴ φοβηθῆτε ἀπὸ τῶν ἀποκτεινόντων τὸ\n\nσῶμα καὶ μετὰ ταῦτα μὴ ἐχόντων περισσότερόν τι ποιῆσαι. \n\nὑποδείξω δὲ ὑμῖν τίνα φοβηθῆτε· ",
            "4":"\n φοβήθητε τὸν\n\nμετὰ τὸ ἀποκτεῖναι ἔχοντα ἐξουσίαν ἐμβαλεῖν εἰς τὴν\n\nγέενναν· ναί, λέγω ὑμῖν, τοῦτον φοβήθητε. ",
            "5":"\n οὐχὶ πέντε\n\nστρουθία πωλοῦνται ἀσσαρίων δύο; καὶ ἓν ἐξ αὐτῶν\n\nοὐκ ἔστιν ἐπιλελησμένον ἐνώπιον τοῦ θεοῦ. ",
            "6":"\n ἀλλὰ καὶ αἱ\n\nτρίχες τῆς κεφαλῆς ὑμῶν πᾶσαι ἠρίθμηνται· μὴ φοβεῖσθε· \n\nπολλῶν στρουθίων διαφέρετε. ",
            "7":"\n Λέγω δὲ ὑμῖν, πᾶς\n\nὃς ἂν ὁμολογήσει ἐν ἐμοὶ ἔμπροσθεν τῶν ἀνθρώπων, καὶ ὁ\n\nυἱὸς τοῦ ἀνθρώπου ὁμολογήσει ἐν αὐτῷ ἔμπροσθεν τῶν\n\nἀγγέλων τοῦ θεοῦ· ",
            "8":"\n ὁ δὲ ἀρνησάμενός με ἐνώπιον τῶν\n\nἀνθρώπων ἀπαρνηθήσεται ἐνώπιον τῶν ἀγγέλων τοῦ\n\nθεοῦ. ",
            "9":"\n Καὶ πᾶς ὃς ἐρεῖ λόγον εἰς τὸν υἱὸν τοῦ ἀνθρώπου,\n\nἀφεθήσεται αὐτῷ· τῷ δὲ εἰς τὸ ἅγιον πνεῦμα βλασφημήσαντι \n\nοὐκ ἀφεθήσεται. ",
            "10":"\n Ὅταν δὲ εἰσφέρωσιν ὑμᾶς ἐπὶ\n\nτὰς συναγωγὰς καὶ τὰς ἀρχὰς καὶ τὰς ἐξουσίας, μὴ μεριμνήσητε \n\nπῶς [ἢ τί] ἀπολογήσησθε ἢ τί εἴπητε· ",
            "11":"\n τὸ\n\nγὰρ ἅγιον πνεῦμα διδάξει ὑμᾶς ἐν αὐτῇ τῇ ὥρᾳ ἃ δεῖ εἰπεῖν. ",
            "12":"\n Εἶπεν δέ τις ἐκ τοῦ ὄχλου αὐτῷ Διδάσκαλε,\n\nεἰπὲ τῷ ἀδελφῷ μου μερίσασθαι μετʼ ἐμοῦ τὴν\n\nκληρονομίαν. ",
            "13":"\n ὁ δὲ εἶπεν αὐτῷ Ἄνθρωπε, τίς με κατέστησεν\n \n κριτὴν ἢ μεριστὴν ἐφʼ ὑμᾶς; ",
            "14":"\n εἶπεν δὲ πρὸς αὐτούς Ὁρᾶτε καὶ φυλάσσεσθε ἀπὸ πάσης πλεονεξίας, ὅτι\n\nοὐκ ἐν τῷ περισσεύειν τινὶ ἡ ζωὴ αὐτοῦ ἐστὶν ἐκ τῶν\n\nὑπαρχόντων αὐτῷ. ",
            "15":"\n Εἶπεν δὲ παραβολὴν πρὸς αὐτοὺς\n\nλέγων Ἀνθρώπου τινὸς πλουσίου εὐφόρησεν ἡ χώρα. ",
            "16":"\n καὶ διελογίζετο ἐν αὑτῷ λέγων Τί ποιήσω, ὅτι οὐκ ἔχω\n\nποῦ συνάξω τοὺς καρπούς μου; ",
            "17":"\n καὶ εἶπεν Τοῦτο ποιήσω·\n\nκαθελῶ μου τὰς ἀποθήκας καὶ μείζονας οἰκοδομήσω, καὶ\n\nσυνάξω ἐκεῖ πάντα τὸν σῖτον καὶ τὰ ἀγαθά μου, ",
            "18":"\n καὶ \n\nἐρῶ τῇ ψυχῇ μου Ψυχή, ἔχεις πολλὰ ἀγαθὰ [κείμενα εἰς\n\nἔτη πολλά· ἀναπαύου, φάγε, πίε], εὐφραίνου. ",
            "19":"\n εἶπεν δὲ\n\nαὐτῷ ὁ θεός Ἄφρων, ταύτῃ τῇ νυκτὶ τὴν ψυχήν σου αἰτοῦσιν \n\nἀπὸ σοῦ· ἃ δὲ ἡτοίμασας, \n\nτίνι ἔσται; ",
            "20":"\n [Οὕτως ὁ θησαυρίζων \n\nαὑτῷ καὶ μὴ εἰς θεὸν πλουτῶν.] ",
            "21":"\n Εἶπεν \n\nδὲ πρὸς τοὺς μαθητὰς [αὐτοῦ] Διὰ τοῦτο λέγω ὑμῖν, \n\nμὴ μεριμνᾶτε τῇ ψυχῇ τί φάγητε, μηδὲ τῷ σώματι [ὑμῶν]\n\nτί ἐνδύσησθε. ",
            "22":"\n ἡ γὰρ ψυχὴ πλεῖόν ἐστιν τῆς τροφῆς καὶ\n\nτὸ σῶμα τοῦ ἐνδύματος. ",
            "23":"\n κατανοήσατε τοὺς κόρακας ὅτι\n\n\n\nοὐ σπείρουσιν οὐδὲ θερίζουσιν, οἷς οὐκ ἔστιν ταμεῖον \n\nοὐδὲ ἀποθήκη, καὶ ὁ θεὸς τρέφει αὐτούς· πόσῳ μᾶλλον\n\nὑμεῖς διαφέρετε τῶν πετεινῶν. ",
            "24":"\n τίς δὲ ἐξ ὑμῶν μεριμνῶν\n\nδύναται ἐπὶ τὴν ἡλικίαν αὐτοῦ προσθεῖναι πῆχυν; ",
            "25":"\n εἰ οὖν \n\nοὐδὲ ἐλάχιστον δύνασθε, τί περὶ τῶν λοιπῶν μεριμνᾶτε;\n\nκατανοήσατε τὰ κρίνα πῶς αὐξάνει· ",
            "26":"\n οὐ κοπιᾷ οὐδὲ νήθει. \n\nλέγω δὲ ὑμῖν, οὐδὲ Σολομὼν ἐν πάσῃ τῇ δόξῃ αὐτοῦ περιεβάλετο \n\nὡς ἓν τούτων. ",
            "27":"\n εἰ δὲ ἐν ἀγρῷ τὸν χόρτον ὄντα\n\nσήμερον καὶ αὔριον εἰς κλίβανον βαλλόμενον ὁ θεὸς οὕτως\n\nἀμφιάζει, πόσῳ μᾶλλον ὑμᾶς, ὀλιγόπιστοι. ",
            "28":"\n καὶ ὑμεῖς μὴ\n\nζητεῖτε τί φάγητε καὶ τί πίητε, \n\nκαὶ μὴ μετεωρίζεσθε, ",
            "29":"\n ταῦτα \n\nγὰρ πάντα τὰ ἔθνη τοῦ κόσμου ἐπιζητοῦσιν, ὑμῶν δὲ ὁ\n\nπατὴρ οἶδεν ὅτι χρῄζετε τούτων· ",
            "30":"\n πλὴν ζητεῖτε τὴν βασιλείαν \n\nαὐτοῦ, καὶ ταῦτα προστεθήσεται ὑμῖν. ",
            "31":"\n μὴ φοβοῦ,\n\nτὸ μικρὸν ποίμνιον, ὅτι εὐδόκησεν ὁ πατὴρ ὑμῶν δοῦναι\n \n ὑμῖν τὴν βασιλείαν. ",
            "32":"\n Πωλήσατε τὰ ὑπάρχοντα ὑμῶν\n\nκαὶ δότε ἐλεημοσύνην· ποιήσατε ἑαυτοῖς βαλλάντια μὴ\n\nπαλαιούμενα, θησαυρὸν ἀνέκλειπτον ἐν τοῖς οὐρανοῖς, ",
            "33":"\n ὅπου κλέπτης οὐκ ἐγγίζει οὐδὲ σὴς διαφθείρει· ὅπου γάρ\n\nἐστιν ὁ θησαυρὸς ὑμῶν, ἐκεῖ καὶ ἡ καρδία ὑμῶν ἔσται. ",
            "34":"\n Ἔστωσαν ὑμῶν αἱ ὀσφύες περιεζωσμέναι καὶ οἱ λύχνοι\n\nκαιόμενοι, ",
            "35":"\n καὶ ὑμεῖς ὅμοιοι ἀνθρώποις προσδεχομένοις\n\nτὸν κύριον ἑαυτῶν πότε ἀναλύσῃ ἐκ τῶν γάμων, ἵνα ἐλθόντος \n\nκαὶ κρούσαντος εὐθέως ἀνοίξωσιν αὐτῷ. ",
            "36":"\n μακάριοι οἱ\n\nδοῦλοι ἐκεῖνοι, οὓς ἐλθὼν ὁ κύριος εὑρήσει γρηγοροῦντας·\n\nἀμὴν λέγω ὑμῖν ὅτι περιζώσεται καὶ ἀνακλινεῖ αὐτοὺς καὶ\n\n\n\n παρελθὼν διακονήσει αὐτοῖς. ",
            "37":"\n κἂν ἐν τῇ\n\nδευτέρᾳ κἂν ἐν\n\nτῇ τρίτῃ φυλακῇ ἔλθῃ καὶ εὕρῃ οὕτως, μακάριοί εἰσιν\n\nἐκεῖνοι. ",
            "38":"\n τοῦτο δὲ γινώσκετε ὅτι εἰ ᾔδει ὁ οἰκοδεσπότης\n\n\n\n ποίᾳ ὥρᾳ ὁ κλεπτης ἔρχεται, ἐγρηγόρησεν ἂν καὶ οὐκ ἀφῆκεν \n\nδιορυχθῆναι τὸν οἶκον αὐτοῦ. ",
            "39":"\n καὶ ὑμεῖς γίνεσθε\n\nἕτοιμοι, ὅτι ᾗ ὥρᾳ οὐ δοκεῖτε ὁ υἱὸς τοῦ ἀνθρώπου ἔρχεται. \n\nΕἶπεν δὲ ὁ Πέτρος Κύριε, ",
            "40":"\n πρὸς ἡμᾶς τὴν παραβολὴν\n\nταύτην λέγεις ἢ καὶ πρὸς πάντας; ",
            "41":"\n καὶ εἶπεν ὁ\n\nκύριος Τίς ἄρα ἐστὶν ὁ πιστὸς οἰκονόμος, ὁ φρόνιμος, ὃν\n\nκαταστήσει ὁ κύριος ἐπὶ τῆς θεραπείας αὐτοῦ τοῦ διδόναι\n\nἐν καιρῷ [τὸ] σιτομέτριον; ",
            "42":"\n μακάριος ὁ δοῦλος ἐκεῖνος, \n\nὃν\n\nἐλθὼν ὁ κύριος αὐτοῦ εὑρήσει ποιοῦντα οὕτως· ",
            "43":"\n ἀληθῶς\n\nλέγω ὑμῖν ὅτι ἐπὶ πᾶσιν τοῖς ὑπάρχουσιν αὐτοῦ καταστήσει \n\nαὐτόν. ",
            "44":"\n ἐὰν δὲ εἴπῃ ὁ δοῦλος ἐκεῖνος ἐν τῇ καρδίᾳ\n\nαὐτοῦ Χρονίζει ὁ κύριός μου ἔρχεσθαι, καὶ ἄρξηται τύπτειν \n\nτοὺς παῖδας καὶ τὰς παιδίσκας, ἐσθίειν τε καὶ πίνειν\n\nκαὶ μεθύσκεσθαι, ",
            "45":"\n ἥξει ὁ κύριος τοῦ δούλου ἐκείνου ἐν\n\nἡμέρᾳ ᾗ οὐ προσδοκᾷ καὶ ἐν ὥρᾳ ᾗ οὐ γινώσκει, καὶ διχοτομήσει \n\nαὐτὸν καὶ τὸ μέρος αὐτοῦ μετὰ τῶν ἀπίστων\n\nθήσει. ",
            "46":"\n ἐκεῖνος δὲ ὁ δοῦλος ὁ γνοὺς τὸ θέλημα τοῦ κυρίου\n\nαὐτοῦ καὶ μὴ ἑτοιμάσας ἢ ποιήσας πρὸς τὸ θέλημα αὐτοῦ\n \n δαρήσεται πολλάς· ",
            "47":"\n ὁ δὲ μὴ γνοὺς ποιήσας δὲ ἄξια\n\nπληγῶν δαρήσεται ὀλίγας. παντὶ δὲ ᾧ ἐδόθη πολύ, πολὺ\n\nζητηθήσεται παρʼ αὐτοῦ, καὶ ᾧ παρέθεντο πολύ, περισσότερον \n\nαἰτήσουσιν αὐτόν. ",
            "48":"\n Πῦρ ἦλθον βαλεῖν ἐπὶ τὴν γῆν,\n\nκαὶ τί θέλω εἰ ἤδη ἀνήφθη; ",
            "49":"\n βάπτισμα δὲ ἔχω βαπτισθῆναι, \n\nκαὶ πῶς συνέχομαι ἕως ὅτου τελεσθῇ. ",
            "50":"\n δοκεῖτε ὅτι\n\nεἰρήνην παρεγενόμην δοῦναι ἐν τῇ γῇ; οὐχί, λέγω ὑμῖν,\n\nἀλλʼ ἢ διαμερισμόν. ",
            "51":"\n ἔσονται γὰρ ἀπὸ τοῦ νῦν πέντε ἐν\n\nἑνὶ οἴκῳ διαμεμερισμένοι, τρεῖς ἐπὶ δυσὶν καὶ δύο ἐπὶ\n\nτρισίν, ",
            "52":"\n διαμερισθήσονται πατὴρ ἐπὶ υἱῷ καὶ\n υἱὸς ἐπὶ πατρί, \n μήτηρ ἐπὶ θυγατέρα καὶ\n θυγάτηρ ἐπὶ τὴν μητέρα, \n πενθερὰ ἐπὶ τὴν νύμφην αὐτῆς καὶ\n νύμφη ἐπὶ τὴν πενθεράν. ",
            "53":"\n Ἔλεγεν δὲ καὶ τοῖς ὄχλοις Ὅταν\n\nἴδητε νεφέλην ἀνατέλλουσαν ἐπὶ δυσμῶν, εὐθέως λέγετε \n\nὅτι Ὄμβρος ἔρχεται, \n\nκαὶ γίνεται οὕτως· ",
            "54":"\n καὶ ὅταν\n\nνότον πνέοντα, λέγετε ὅτι Καύσων ἔσται, καὶ γίνεται. ",
            "55":"\n ὑποκριταί, τὸ πρόσωπον τῆς γῆς καὶ τοῦ οὐρανοῦ οἴδατε\n\nδοκιμάζειν, τὸν καιρὸν δὲ τοῦτον πῶς οὐκ οἴδατε δοκιμάζειν; ",
            "56":"\n Τί δὲ καὶ ἀφʼ ἑαυτῶν οὐ κρίνετε τὸ δίκαιον; ",
            "57":"\n ὡς\n\nγὰρ ὑπάγεις μετὰ τοῦ ἀντιδίκου σου ἐπʼ ἄρχοντα, \n\nἐν τῇ\n\nὁδῷ δὸς ἐργασίαν ἀπηλλάχθαι [ἀπʼ] αὐτοῦ, μή ποτε κατασύρῃ \n\nσε πρὸς τὸν κριτήν, καὶ ὁ κριτής σε παραδώσει τῷ\n\nπράκτορι, καὶ ὁ πράκτωρ σε βαλεῖ εἰς φυλακήν. ",
            "58":"\n λέγω\n\nσοι, οὐ μὴ ἐξέλθῃς ἐκεῖθεν ἕως καὶ τὸ ἔσχατον λεπτὸν\n\nἀποδῷς."
        },
        "12":{
            "0":"\n \n Παρῆσαν δέ τινες ἐν αὐτῷ τῷ καιρῷ ἀπαγγέλλοντες\n\nαὐτῷ περὶ τῶν Γαλιλαίων ὧν τὸ αἷμα Πειλᾶτος ἔμιξεν\n\nμετὰ τῶν θυσιῶν αὐτῶν. ",
            "1":"\n καὶ ἀποκριθεὶς εἶπεν αὐτοῖς\n\nΔοκεῖτε ὅτι οἱ Γαλιλαῖοι οὗτοι ἁμαρτωλοὶ παρὰ πάντας \n\nτοὺς Γαλιλαίους ἐγένοντο, ὅτι ταῦτα πεπόνθασιν; ",
            "2":"\n οὐχί, λέγω ὑμῖν, ἀλλʼ ἐὰν μὴ μετανοῆτε πάντες ὁμοίως\n\nἀπολεῖσθε. ",
            "3":"\n ἢ ἐκεῖνοι οἱ δέκα ὀκτὼ ἐφʼ οὓς ἔπεσεν ὁ\n\nπύργος ἐν τῷ Σιλωὰμ καὶ ἀπέκτεινεν αὐτούς, δοκεῖτε ὅτι αὐτοὶ\n \n ὀφειλέται ἐγένοντο παρὰ πάντας τοὺς ἀνθρώπους τοὺς\n\nκατοικοῦντας Ἰερουσαλήμ; ",
            "4":"\n οὐχί, \n\nλέγω ὑμῖν, ἀλλʼ ἐὰν μὴ\n\n\n\n μετανοήσητε πάντες ὡσαύτως ἀπολεῖσθε. ",
            "5":"\n Ἔλεγεν\n\nδὲ ταύτην τὴν παραβολήν. Συκῆν εἶχέν τις πεφυτευμένην \n\nἐν τῷ ἀμπελῶνι αὐτοῦ, καὶ ἦλθεν ζητῶν καρπὸν\n\nἐν αὐτῇ καὶ οὐχ εὗρεν. ",
            "6":"\n εἶπεν δὲ πρὸς τὸν ἀμπελουργόν\n\nἸδοὺ τρία ἔτη ἀφʼ οὗ ἔρχομαι ζητῶν καρπὸν ἐν τῇ\n\nσυκῇ ταύτῃ καὶ οὐχ εὑρίσκω· ἔκκοψον αὐτήν· ἵνα τί καὶ\n\nτὴν γῆν καταργεῖ; ",
            "7":"\n ὁ δὲ ἀποκριθεὶς λέγει αὐτῷ Κύριε,\n\nἄφες αὐτὴν καὶ τοῦτο τὸ ἔτος, ἕως ὅτου σκάψω περὶ αὐτὴν ",
            "8":"\n καὶ βάλω κόπρια· κἂν μὲν ποιήσῃ καρπὸν εἰς τὸ μέλλον—\n\nεἰ δὲ μήγε, ἐκκόψεις αὐτήν. ",
            "9":"\n \n Ἦν δὲ διδάσκων ἐν μιᾷ τῶν συναγωγῶν ἐν τοῖς σάββασιν. ",
            "10":"\n καὶ ἰδοὺ γυνὴ πνεῦμα ἔχουσα ἀσθενείας ἔτη δέκα\n\nὀκτώ, καὶ ἦν συνκύπτουσα καὶ μὴ δυναμένη ἀνακύψαι εἰς\n\nτὸ παντελές. ",
            "11":"\n ἰδὼν δὲ αὐτὴν ὁ Ἰησοῦς προσεφώνησεν καὶ\n\nεἶπεν αὐτῇ Γύναι, \n\nἀπολέλυσαι τῆς ἀσθενείας σου ",
            "12":"\n , καὶ\n\nἐπέθηκεν αὐτῇ τὰς χεῖρας· καὶ παραχρῆμα ἀνωρθώθη, καὶ\n\nἐδόξαζεν τὸν θεόν. ",
            "13":"\n ἀποκριθεὶς δὲ ὁ ἀρχισυνάγωγος, ἀγανακτῶν\n\nὅτι τῷ σαββάτῳ ἐθεράπευσεν ὁ Ἰησοῦς, ἔλεγεν τῷ\n\nὄχλῳ ὅτι Ἓξ ἡμέραι εἰσὶν ἐν αἷς δεῖ ἐργάζεσθαι· ἐν αὐταῖς\n\nοὖν ἐρχόμενοι θεραπεύεσθε καὶ μὴ τῇ ἡμέρᾳ τοῦ σαββάτου. ",
            "14":"\n ἀπεκρίθη δὲ αὐτῷ ὁ κύριος καὶ εἶπεν Ὑποκριται,\n\nἕκαστος ὑμῶν τῷ σαββάτῳ οὐ λύει τὸν βοῦν αὐτοῦ ἢ τὸν\n\n\n\n ὄνον ἀπὸ τῆς φάτνης καὶ ἀπάγων ποτίζει; ",
            "15":"\n ταύτην δὲ\n\nθυγατέρα Ἀβραὰμ οὖσαν, ἣν ἔδησεν ὁ Σατανᾶς ἰδοὺ δέκα\n\nκαὶ ὀκτὼ ἔτη, οὐκ ἔδει λυθῆναι ἀπὸ τοῦ δεσμοῦ τούτου τῇ\n\nἡμέρᾳ τοῦ σαββάτου; ",
            "16":"\n Καὶ ταῦτα λέγοντος αὐτοῦ κατῃσχύνοντο\n\nπάντες οἱ ἀντικείμενοι αὐτῷ, καὶ πᾶς ὁ ὄχλος\n\nἔχαιρεν ἐπὶ πᾶσιν τοῖς ἐνδόξοις τοῖς γινομένοις ὑπʼ αὐτοῦ. ",
            "17":"\n Ἔλεγεν οὖν Τίνι ὁμοία ἐστὶν ἡ βασιλεία\n\nτοῦ θεοῦ, \n\nκαὶ τίνι ὁμοιώσω αὐτήν; ",
            "18":"\n ὁμοία ἐστὶν κόκκῳ\n\nσινάπεως, ὃν λαβὼν ἄνθρωπος ἔβαλεν εἰς κῆπον ἑαυτοῦ,\n \n καὶ ηὔξησεν καὶ ἐγένετο εἰς δένδρον, καὶ\n τὰ πετεινὰ τοῦ οὐρανοῦ κατεσκήνωσεν ἐν τοῖς κλάδοις αὐτοῦ. ",
            "19":"\n Καὶ πάλιν εἶπεν Τίνι ὁμοιώσω τὴν βασιλείαν τοῦ θεοῦ; ",
            "20":"\n ὁμοία ἐστὶν ζύμῃ, ἣν λαβοῦσα γυνὴ ἔκρυψεν εἰς ἀλεύρου\n\nσάτα τρία ἕως οὗ ἐζυμώθη ὅλον. ",
            "21":"\n \n Καὶ διεπορεύετο κατὰ πόλεις καὶ κώμας διδάσκων καὶ\n\nπορείαν ποιούμενος εἰς Ἰεροσόλυμα. ",
            "22":"\n Εἶπεν δέ τις αὐτῷ\n\nΚύριε, εἰ ὀλίγοι οἱ σωζόμενοι; ὁ δὲ εἶπεν πρὸς αὐτούς\n\nἈγωνίζεσθε εἰσελθεῖν διὰ τῆς στενῆς θύρας, ",
            "23":"\n ὅτι πολλοί,\n\nλέγω ὑμῖν, ζητήσουσιν εἰσελθεῖν καὶ οὐκ ἰσχύσουσιν, ",
            "24":"\n ἀφʼ οὗ ἂν ἐγερθῇ ὁ οἰκοδεσπότης καὶ ἀποκλείσῃ τὴν θύραν,\n\nκαὶ ἄρξησθε ἔξω ἑστάναι καὶ κρούειν τὴν θύραν λέγοντες\n\nΚύριε, ἄνοιξον ἡμῖν· καὶ ἀποκριθεὶς ἐρεῖ ὑμῖν Οὐκ οἶδα\n\nὑμᾶς πόθεν ἐστέ. ",
            "25":"\n τότε ἄρξεσθε λέγειν Ἐφάγομεν \n\nἐνώπιόν σου καὶ ἐπίομεν, καὶ ἐν ταῖς πλατείαις ἡμῶν ἐδίδαξας· ",
            "26":"\n καὶ ἐρεῖ λέγων ὑμῖν Οὐκ οἶδα πόθεν ἐστέ·\n ἀπόστητε ἀπʼ ἐμοῦ, πάντες ἐργάται ἀδικίας. ",
            "27":"\n Ἐκεῖ ἔσται\n\nὁ κλαυθμὸς καὶ ὁ βρυγμὸς τῶν ὀδόντων, ὅταν ὄψησθε \n\nἈβραὰμ καὶ Ἰσαὰκ καὶ Ἰακὼβ καὶ πάντας τοὺς προφήτας\n\nἐν τῇ βασιλείᾳ τοῦ θεοῦ, ὑμᾶς δὲ ἐκβαλλομένους ἔξω. ",
            "28":"\n καὶ ἥξουσιν\n ἀπὸ ἀνατολῶν καὶ δυσμῶν \n καὶ ἀπὸ βορρᾶ καὶ\n\nνότου καὶ ἀνακλιθήσονται ἐν τῇ βασιλείᾳ τοῦ θεοῦ. ",
            "29":"\n καὶ\n\nἰδοὺ εἰσὶν ἔσχατοι οἳ ἔσονται πρῶτοι, καὶ εἰσὶν πρῶτοι οἳ\n\nἔσονται ἔσχατοι. ",
            "30":"\n Ἐν αὐτῇ τῇ ὥρᾳ προσῆλθάν\n\nτινες Φαρισαῖοι λέγοντες αὐτῷ Ἔξελθε καὶ πορεύου\n\nἐντεῦθεν, ὅτι Ἡρῴδης θέλει σε ἀποκτεῖναι. ",
            "31":"\n καὶ εἶπεν\n\nαὐτοῖς Πορευθέντες εἴπατε τῇ ἀλώπεκι ταύτῃ Ἰδοὺ\n\nἐκβάλλω δαιμόνια καὶ ἰάσεις ἀποτελῶ σήμερον καὶ αὔριον,\n\nκαὶ τῇ τρίτῃ τελειοῦμαι. ",
            "32":"\n πλὴν δεῖ με σήμερον καὶ αὔριον\n\nκαὶ τῇ ἐχομένῃ πορεύεσθαι, ὅτι οὐκ ἐνδέχεται προφήτην\n\nἀπολέσθαι ἔξω Ἰερουσαλήμ. ",
            "33":"\n Ἰερουσαλήμ Ἰερουσαλήμ,\n\nἡ ἀποκτείνουσα τοὺς προφήτας καὶ λιθοβολοῦσα τοὺς\n\nἀπεσταλμένους πρὸς αὐτήν,— ποσάκις ἠθέλησα ἐπισυνάξαι\n \n τὰ τέκνα σου ὃν τρόπον ὄρνις τὴν ἑαυτῆς νοσσιὰν ὑπὸ τὰς\n\nπτέρυγας, καὶ οὐκ ἠθελήσατε. ",
            "34":"\n ἰδοὺ\n ἀφίεται ὑμῖν ὁ οἶκος ὑμῶν. \n λέγω [δὲ] ὑμῖν, οὐ μὴ ἴδητέ με ἕως εἴπητε\n \n Εὐλογημένος ὁ ἐρχόμενος ἐν ὀνόματι Κυρίου. \n "
        },
        "13":{
            "0":"\n \n Καὶ ἐγένετο ἐν τῷ ἐλθεῖν αὐτὸν εἰς οἶκόν τινος τῶν ἀρχόντων\n\n[τῶν] Φαρισαίων σαββάτῳ φαγεῖν ἄρτον καὶ αὐτοὶ ἦσαν\n\nπαρατηρούμενοι αὐτόν. ",
            "1":"\n καὶ ἰδοὺ ἄνθρωπός τις ἦν ὑδρωπικὸς\n\nἔμπροσθεν αὐτοῦ. ",
            "2":"\n καὶ ἀποκριθεὶς ὁ Ἰησοῦς εἶπεν πρὸς τοὺς\n\nνομικοὺς καὶ Φαρισαίους λέγων Ἔξεστιν τῷ σαββάτῳ\n\nθεραπεῦσαι ἢ οὔ; οἱ δὲ ἡσύχασαν. ",
            "3":"\n καὶ ἐπιλαβόμενος\n\nἰάσατο αὐτὸν καὶ ἀπέλυσεν. ",
            "4":"\n καὶ πρὸς αὐτοὺς εἶπεν Τίνος ὑμῶν υἱὸς ἢ βοῦς εἰς φρέαρ πεσεῖται, καὶ οὐκ εὐθέως\n\nἀνασπάσει αὐτὸν ἐν ἡμέρᾳ τοῦ σαββάτου; ",
            "5":"\n καὶ οὐκ ἴσχυσαν\n\nἀνταποκριθῆναι πρὸς ταῦτα. ",
            "6":"\n Ἔλεγεν δὲ\n\nπρὸς τοὺς κεκλημένους παραβολήν, ἐπέχων πῶς τὰς πρωτοκλισίας \n\nἐξελέγοντο, ",
            "7":"\n λέγων πρὸς αὐτούς Ὅταν κληθῇς\n\nὑπό τινος εἰς γάμους, μὴ κατακλιθῇς εἰς τὴν πρωτοκλισίαν,\n\nμή ποτε ἐντιμότερός σου ᾖ κεκλημένος ὑπʼ αὐτοῦ, ",
            "8":"\n καὶ\n\nἐλθὼν ὁ σὲ καὶ αὐτὸν καλέσας ἐρεῖ σοι Δὸς τούτῳ τόπον,\n\nκαὶ τότε ἄρξῃ μετὰ αἰσχύνης τὸν ἔσχατον τόπον κατέχειν. ",
            "9":"\n ἀλλʼ ὅταν κληθῇς πορευθεὶς ἀνάπεσε εἰς τὸν ἔσχατον τόπον,\n\nἵνα ὅταν ἔλθῃ ὁ κεκληκώς σε ἐρεῖ σοι Φίλε, προσανάβηθι \n\nἀνώτερον· τότε ἔσται σοι δόξα ἐνώπιον πάντων\n\nτῶν συνανακειμένων σοι. ",
            "10":"\n ὅτι πᾶς ὁ ὑψῶν ἑαυτὸν ταπεινωθήσεται\n\nκαὶ ὁ ταπεινῶν ἑαυτὸν ὑψωθήσεται. ",
            "11":"\n Ἔλεγεν\n\nδὲ καὶ τῷ κεκληκότι αὐτόν Ὅταν ποιῇς ἄριστον\n\nἢ δεῖπνον, μὴ φώνει τοὺς φίλους σου μηδὲ τοὺς ἀδελφούς\n\nσου μηδὲ τοὺς συγγενεῖς σου μηδὲ γείτονας πλουσίους,\n\nμή ποτε καὶ αὐτοὶ ἀντικαλέσωσίν σε καὶ γένηται ἀνταπόδομά \n\nσοι. ",
            "12":"\n ἀλλʼ ὅταν δοχὴν ποιῇς, κάλει πτωχούς, ἀναπείρους,\n\nχωλούς, \n\nτυφλούς· ",
            "13":"\n καὶ μακάριος ἔσῃ, ὅτι οὐκ ἔχουσιν\n\nἀνταποδοῦναί σοι, ἀνταποδοθήσεται γάρ σοι ἐν τῇ ἀναστάσει\n \n τῶν δικαίων. ",
            "14":"\n Ἀκούσας δέ τις τῶν συνανακειμένων \n\nταῦτα εἶπεν αὐτῷ Μακάριος ὅστις φάγεται\n\nἄρτον ἐν τῇ βασιλείᾳ τοῦ θεοῦ. ",
            "15":"\n ὁ δὲ εἶπεν αὐτῷ Ἄνθρωπός \n\nτις ἐποίει δεῖπνον μέγα, καὶ ἐκάλεσεν πολλούς, ",
            "16":"\n καὶ ἀπέστειλεν τὸν δοῦλον αὐτοῦ τῇ ὥρᾳ τοῦ δείπνου εἰπεῖν \n\nτοῖς κεκλημένοις Ἔρχεσθε ὅτι ἤδη ἕτοιμά ἐστιν. ",
            "17":"\n καὶ ἤρξαντο ἀπὸ μιᾶς πάντες παραιτεῖσθαι. \n\nὁ πρῶτος\n\nεἶπεν αὐτῷ Ἀγρὸν ἠγόρασα καὶ ἔχω ἀνάγκην ἐξελθὼν\n\nἰδεῖν αὐτόν· ἐρωτῶ σε, ἔχε με παρῃτημένον. ",
            "18":"\n καὶ ἕτερος\n\nεἶπεν Ζεύγη βοῶν ἠγόρασα πέντε καὶ πορεύομαι δοκιμάσαι \n\nαὐτά· ἐρωτῶ σε, ἔχε με παρῃτημένον. ",
            "19":"\n καὶ ἕτερος\n\nεἶπεν Γυναῖκα ἔγημα καὶ διὰ τοῦτο οὐ δύναμαι ἐλθεῖν. ",
            "20":"\n καὶ παραγενόμενος ὁ δοῦλος ἀπήγγειλεν τῷ κυρίῳ αὐτοῦ\n\nταῦτα. τότε ὀργισθεὶς ὁ οἰκοδεσπότης εἶπεν τῷ δούλῳ\n\nαὐτοῦ Ἔξελθε ταχέως εἰς τὰς πλατείας καὶ ῥύμας τῆς\n\nπόλεως, καὶ τοὺς πτωχοὺς καὶ ἀναπείρους καὶ τυφλοὺς καὶ\n\nχωλοὺς εἰσάγαγε ὧδε. ",
            "21":"\n καὶ εἶπεν ὁ δοῦλος Κύριε, γέγονεν \n\nὃ ἐπέταξας, καὶ ἔτι τόπος ἐστίν. ",
            "22":"\n καὶ εἶπεν ὁ κύριος\n\nπρὸς τὸν δοῦλον Ἔξελθε εἰς τὰς ὁδοὺς καὶ φραγμοὺς καὶ\n\nἀνάγκασον εἰσελθεῖν,\n\nἵνα γεμισθῇ μου ὁ οἶκος· ",
            "23":"\n λέγω γὰρ\n\nὑμῖν ὅτι οὐδεὶς τῶν ἀνδρῶν ἐκείνων τῶν κεκλημένων γεύσεταί \n\nμου τοῦ δείπνου. ",
            "24":"\n \n Συνεπορεύοντο δὲ αὐτῷ ὄχλοι πολλοί, καὶ στραφεὶς\n\nεἶπεν πρὸς αὐτούς ",
            "25":"\n Εἴ τις ἔρχεται πρός με καὶ οὐ μισεῖ\n\nτὸν πατέρα ἑαυτοῦ καὶ τὴν μητέρα καὶ τὴν γυναῖκα καὶ τὰ\n\nτέκνα καὶ τοὺς ἀδελφοὺς καὶ τὰς ἀδελφάς, ἔτι τε καὶ τὴν\n\nψυχὴν ἑαυτοῦ, οὐ δύναται εἶναί μου μαθητής. ",
            "26":"\n ὅστις\n\nοὐ βαστάζει τὸν σταυρὸν ἑαυτοῦ καὶ ἔρχεται ὀπίσω μου,\n\nοὐ δύναται εἶναί μου μαθητής. ",
            "27":"\n τίς γὰρ ἐξ ὑμῶν θέλων\n\nπύργον οἰκοδομῆσαι οὐχὶ πρῶτον καθίσας ψηφίζει τὴν\n\nδαπάνην, \n\nεἰ ἔχει εἰς ἀπαρτισμόν; ",
            "28":"\n ἵνα μή ποτε θέντος αὐτοῦ\n\nθεμέλιον καὶ μὴ ἰσχύοντος ἐκτελέσαι πάντες οἱ θεωροῦντες\n\nἄρξωνται αὐτῷ ἐμπαίζειν ",
            "29":"\n λέγοντες ὅτι Οὗτος ὁ ἄνθρωπος\n \n ἤρξατο οἰκοδομεῖν καὶ οὐκ ἴσχυσεν ἐκτελέσαι. ",
            "30":"\n ἢ τίς\n\nβασιλεὺς πορευόμενος ἑτέρῳ βασιλεῖ συνβαλεῖν εἰς πόλεμον \n\nοὐχὶ καθίσας πρῶτον βουλεύσεται εἰ δυνατός ἐστιν ἐν\n\nδέκα χιλιάσιν ὑπαντῆσαι τῷ μετὰ εἴκοσι χιλιάδων ἐρχομένῳ \n\nἐπʼ αὐτόν; ",
            "31":"\n εἰ δὲ μήγε, \n\nἔτι αὐτοῦ πόρρω ὄντος πρεσβείαν ἀποστείλας ἐρωτᾷ πρὸς εἰρήνην.",
            "32":"\n οὕτως οὖν πᾶς ἐξ\n\nὑμῶν ὃς οὐκ ἀποτάσσεται πᾶσιν τοῖς ἑαυτοῦ ὑπάρχουσιν\n\nοὐ δύναται εἶναί μου μαθητής. ",
            "33":"\n Καλὸν οὖν τὸ ἅλας· ἐὰν\n\nδὲ καὶ τὸ ἅλας μωρανθῇ, \n\nἐν τίνι ἀρτυθήσεται; ",
            "34":"\n οὔτε εἰς γῆν\n\nοὔτε εἰς κοπρίαν εὔθετόν ἐστιν· ἔξω βάλλουσιν αὐτό. Ὁ\n\nἔχων ὦτα ἀκούειν ἀκουέτω."
        },
        "14":{
            "0":"\n \n Ἦσαν δὲ αὐτῷ ἐγγίζοντες πάντες οἱ τελῶναι καὶ οἱ ἁμαρτωλοὶ\n\nἀκούειν αὐτοῦ. ",
            "1":"\n καὶ διεγόγγυζον οἵ τε Φαρισαῖοι καὶ\n\nοἱ γραμματεῖς λέγοντες ὅτι Οὗτος ἁμαρτωλοὺς προσδέχεται \n\nκαὶ συνεσθίει αὐτοῖς. ",
            "2":"\n εἶπεν δὲ πρὸς αὐτοὺς τὴν\n\nπαραβολὴν ταύτην λέγων ",
            "3":"\n Τίς ἄνθρωπος ἐξ ὑμῶν ἔχων\n\nἑκατὸν πρόβατα καὶ ἀπολέσας ἐξ αὐτῶν ἓν οὐ καταλείπει\n\nτὰ ἐνενήκοντα ἐννέα ἐν τῇ ἐρήμῳ καὶ πορεύεται ἐπὶ τὸ\n\n\n\nἀπολωλὸς ἕως εὕρῃ αὐτό; ",
            "4":"\n καὶ εὑρὼν ἐπιτίθησιν ἐπὶ τοὺς\n\nὤμους αὐτοῦ χαίρων, ",
            "5":"\n καὶ ἐλθὼν εἰς τὸν οἶκον συνκαλεῖ\n\nτοὺς φίλους καὶ τοὺς γείτονας, λέγων αὐτοῖς Συνχάρητέ\n\nμοι ὅτι εὗρον τὸ πρόβατόν μου τὸ ἀπολωλός. ",
            "6":"\n λέγω ὑμῖν\n\nὅτι οὕτως χαρὰ ἐν τῷ οὐρανῷ ἔσται ἐπὶ ἑνὶ ἁμαρτωλῷ\n\nμετανοοῦντι ἢ ἐπὶ ἐνενήκοντα ἐννέα δικαίοις οἵτινες οὐ χρείαν\n\nἔχουσιν μετανοίας. ",
            "7":"\n Ἣ τίς γυνὴ δραχμὰς ἔχουσα δέκα, ἐὰν\n\nἀπολέσῃ δραχμὴν μίαν, οὐχὶ ἅπτει λύχνον καὶ σαροῖ τὴν\n\nοἰκίαν καὶ ζητεῖ ἐπιμελῶς ἕως οὗ εὕρῃ; ",
            "8":"\n καὶ εὑροῦσα συνκαλεῖ\n\nτὰς φίλας καὶ γείτονας λέγουσα Συνχάρητέ μοι\n\nὅτι εὗρον τὴν δραχμὴν ἣν ἀπώλεσα. ",
            "9":"\n οὕτως, λέγω ὑμῖν,\n\nγίνεται χαρὰ ἐνώπιον τῶν ἀγγέλων τοῦ θεοῦ ἐπὶ ἑνὶ ἁμαρτωλῷ \n\nμετανοοῦντι. ",
            "10":"\n Εἶπεν δέ Ἄνθρωπός τις\n\nεῖχεν δύο υἱούς. ",
            "11":"\n καὶ εἶπεν ὁ νεώτερος αὐτῶν τῷ πατρί\n\nΠάτερ, δός μοι τὸ ἐπιβάλλον μέρος τῆς οὐσίας· ὁ δὲ διεῖλεν\n \n αὐτοῖς τὸν βίον. ",
            "12":"\n καὶ μετʼ οὐ πολλὰς ἡμέρας συναγαγὼν\n\n\n\nπάντα ὁ νεώτερος υἱὸς ἀπεδήμησεν εἰς χώραν μακράν, καὶ \n\nἐκεῖ διεσκόρπισεν τὴν οὐσίαν αὐτοῦ ζῶν ἀσώτως. ",
            "13":"\n δαπανήσαντος \n\nδὲ αὐτοῦ πάντα ἐγένετο λιμὸς ἰσχυρὰ κατὰ τὴν\n\nχώραν ἐκείνην, καὶ αὐτὸς ἤρξατο ὑστερεῖσθαι. ",
            "14":"\n καὶ πορευθεὶς \n\nἐκολλήθη ἑνὶ τῶν πολιτῶν τῆς χώρας ἐκείνης, ",
            "15":"\n καὶ\n\nἔπεμψεν αὐτὸν εἰς τοὺς ἀγροὺς αὐτοῦ βόσκειν χοίρους· καὶ\n\nἐπεθύμει χορτασθῆναι ἐκ τῶν κερατίων ὧν ἤσθιον οἱ χοῖροι, \n\nκαὶ οὐδεὶς ἐδίδου αὐτῷ. ",
            "16":"\n εἰς ἑαυτὸν δὲ ἐλθὼν ἔφη Πόσοι\n\nμίσθιοι τοῦ πατρός μου περισσεύονται ἄρτων, ἐγὼ δὲ λιμῷ\n\nὧδε ἀπόλλυμαι· ",
            "17":"\n ἀναστὰς πορεύσομαι πρὸς τὸν πατέρα\n\nμου καὶ ἐρῶ αὐτῷ Πάτερ, ἥμαρτον εἰς τὸν οὐρανὸν καὶ\n\nἐνώπιόν σου, \n\nοὐκέτι εἰμὶ ἄξιος κληθῆναι υἱός σου· ",
            "18":"\n ποίησόν\n\nμε ὡς ἕνα τῶν μισθίων σου. ",
            "19":"\n Καὶ ἀναστὰς ἦλθεν πρὸς τὸν\n\nπατέρα ἑαυτοῦ. ἔτι δὲ αὐτοῦ μακρὰν ἀπέχοντος εἶδεν\n\nαὐτὸν ὁ πατὴρ αὐτοῦ καὶ ἐσπλαγχνίσθη καὶ δραμὼν ἐπέπεσεν \n\nἐπὶ τὸν τράχηλον αὐτοῦ καὶ κατεφίλησεν αὐτόν. ",
            "20":"\n εἶπεν δὲ ὁ υἱὸς αὐτῷ Πάτερ, ἥμαρτον εἰς τὸν οὐρανὸν\n\nκαὶ ἐνώπιόν σου, οὐκέτι εἰμὶ ἄξιος κληθῆναι υἱός σου [· ποίησόν \n\nμε ὡς ἕνα τῶν μισθίων σου]. ",
            "21":"\n εἶπεν δὲ ὁ πατὴρ\n\nπρὸς τοὺς δούλους αὐτοῦ Ταχὺ ἐξενέγκατε στολὴν τὴν\n\nπρώτην καὶ ἐνδύσατε αὐτόν, καὶ δότε δακτύλιον εἰς τὴν\n\nχεῖρα αὐτοῦ καὶ ὑποδήματα εἰς τοὺς πόδας, ",
            "22":"\n καὶ φέρετε τὸν\n\nμόσχον τὸν σιτευτόν, θύσατε καὶ φαγόντες εὐφρανθῶμεν, ",
            "23":"\n ὅτι οὗτος ὁ υἱός μου νεκρὸς ἦν καὶ ἀνέζησεν, \n\nἦν ἀπολωλὼς \n\nκαὶ εὑρέθη. \n\nΚαὶ ἤρξαντο εὐφραίνεσθαι. ",
            "24":"\n ἦν δὲ ὁ υἱὸς αὐτοῦ\n\nὁ πρεσβύτερος ἐν ἀγρῷ· καὶ ὡς ἐρχόμενος ἤγγισεν τῇ οἰκίᾳ,\n\nἤκουσεν συμφωνίας καὶ χορῶν, ",
            "25":"\n καὶ προσκαλεσάμενος ἕνα\n\nτῶν παίδων ἐπυνθάνετο τί ἂν εἴη ταῦτα· ",
            "26":"\n ὁ δὲ εἶπεν αὐτῷ\n\nὅτι Ὁ ἀδελφός σου ἥκει, καὶ ἔθυσεν ὁ πατήρ σου τὸν\n\nμόσχον τὸν σιτευτόν, ὅτι ὑγιαίνοντα αὐτὸν ἀπέλαβεν. \n\nὠργίσθη \n\nδὲ καὶ οὐκ ἤθελεν εἰσελθεῖν. ",
            "27":"\n ὁ δὲ πατὴρ αὐτοῦ\n\nἐξελθὼν παρεκάλει αὐτόν. ",
            "28":"\n ὁ δὲ ἀποκριθεὶς εἶπεν τῷ πατρὶ\n \n αὐτοῦ Ἰδοὺ τοσαῦτα ἔτη δουλεύω σοι καὶ οὐδέποτε ἐντολήν σου παρῆλθον, καὶ ἐμοὶ οὐδέποτε ἔδωκας ἔριφον\n\nἵνα μετὰ τῶν φίλων μου εὐφρανθῶ· ",
            "29":"\n ὅτε δὲ ὁ υἱός σου\n\n\n\n οὗτος ὁ καταφαγών σου τὸν βίον μετὰ πορνῶν ἦλθεν,\n\nἔθυσας αὐτῷ τὸν σιτευτὸν μόσχον. ",
            "30":"\n ὁ δὲ εἶπεν αὐτῷ\n\nΤέκνον, σὺ πάντοτε μετʼ ἐμοῦ εἶ, καὶ πάντα τὰ ἐμὰ σά\n\nἐστιν· εὐφρανθῆναι δὲ καὶ χαρῆναι ἔδει, ",
            "31":"\n ὅτι ὁ ἀδελφός\n\nσου οὗτος νεκρὸς ἦν καὶ ἔζησεν, καὶ ἀπολωλὼς καὶ εὑρέθη."
        },
        "15":{
            "0":"\n \n Ἔλεγεν δὲ καὶ πρὸς τοὺς μαθητὰς Ἄνθρωπός τις ἦν\n\nπλούσιος ὃς εἶχεν οἰκονόμον, καὶ οὗτος διεβλήθη αὐτῷ ὡς\n\nδιασκορπίζων τὰ ὑπάρχοντα αὐτοῦ. ",
            "1":"\n καὶ φωνήσας αὐτὸν\n\nεἶπεν αὐτῷ Τί τοῦτο ἀκούω περὶ σοῦ; ἀπόδος τὸν λόγον\n\nτῆς οἰκονομίας σου, οὐ γὰρ δύνῃ ἔτι οἰκονομεῖν. ",
            "2":"\n εἶπεν\n\nδὲ ἐν ἑαυτῷ ὁ οἰκονόμος Τί ποιήσω ὅτι ὁ κύριός μου\n\nἀφαιρεῖται τὴν οἰκονομίαν ἀπʼ ἐμοῦ; σκάπτειν οὐκ ἰσχύω,\n\nἐπαιτεῖν αἰσχύνομαι· ",
            "3":"\n ἔγνων τί ποιήσω, \n\nἵνα ὅταν μετασταθῶ\n\nἐκ τῆς οἰκονομίας δέξωνταί με εἰς τοὺς οἴκους ἑαυτῶν. ",
            "4":"\n καὶ προσκαλεσάμενος ἕνα ἕκαστον τῶν χρεοφιλετῶν τοῦ\n\nκυρίου ἑαυτοῦ ἔλεγεν τῷ πρώτῳ Πόσον ὀφείλεις τῷ\n\nκυρίῳ μου; ",
            "5":"\n ὁ δὲ εἶπεν Ἑκατὸν βάτους ἐλαίου· ὁ δὲ\n\n\n\n εἶπεν αὐτῷ Δέξαι σου τὰ γράμματα καὶ καθίσας ταχέως\n\nγράψον πεντήκοντα. ",
            "6":"\n ἔπειτα ἑτέρῳ εἶπεν Σὺ δὲ πόσον\n\nὀφείλεις; ὁ δὲ εἶπεν Ἑκατὸν κόρους σίτου· λέγει αὐτῷ \n\nΔέξαι σου τὰ γράμματα καὶ γράψον ὀγδοήκοντα. ",
            "7":"\n καὶ ἐπῄνεσεν ὁ κύριος τὸν οἰκονόμον τῆς ἀδικίας ὅτι φρονίμως\n\nἐποίησεν· ὅτι οἱ υἱοὶ τοῦ αἰῶνος τούτου φρονιμώτεροι\n\nὑπὲρ τοὺς υἱοὺς τοῦ φωτὸς εἰς τὴν γενεὰν τὴν ἑαυτῶν\n\nεἰσίν. ",
            "8":"\n Καὶ ἐγὼ ὑμῖν λέγω, ἑαυτοῖς ποιήσατε φίλους\n\nἐκ τοῦ μαμωνᾶ τῆς ἀδικίας, ἵνα ὅταν ἐκλίπῃ δέξωνται ὑμᾶς\n\nεἰς τὰς αἰωνίους σκηνάς. ",
            "9":"\n ὁ πιστὸς ἐν ἐλαχίστῳ καὶ ἐν\n\nπολλῷ πιστός ἐστιν, καὶ ὁ ἐν ἐλαχίστῳ ἄδικος καὶ ἐν πολλῷ \n\nἄδικός ἐστιν. ",
            "10":"\n εἰ οὖν ἐν τῷ ἀδίκῳ μαμωνᾷ πιστοὶ\n \n οὐκ ἐγένεσθε, \n\nτὸ ἀληθινὸν τίς ὑμῖν πιστεύσει; ",
            "11":"\n καὶ εἰ ἐν\n\nτῷ ἀλλοτρίῳ πιστοὶ οὐκ ἐγένεσθε, τὸ ἡμέτερον τίς δώσει \n\nὑμῖν; ",
            "12":"\n Οὐδεὶς οἰκέτης δύναται δυσὶ κυρίοις δουλεύειν· ἢ\n\nγὰρ τὸν ἕνα μισήσει καὶ τὸν ἕτερον ἀγαπήσει, ἢ ἑνὸς ἀνθέξεται \n\nκαὶ τοῦ ἑτέρου καταφρονήσει. οὐ δύνασθε θεῷ\n\nδουλεύειν καὶ μαμωνᾷ. ",
            "13":"\n Ἤκουον δὲ ταῦτα πάντα \n\nοἱ Φαρισαῖοι φιλάργυροι ὑπάρχοντες, καὶ ἐξεμυκτήριζον \n\nαὐτόν. ",
            "14":"\n καὶ εἶπεν αὐτοῖς Ὑμεῖς ἐστὲ οἱ δικαιοῦντες\n\nἑαυτοὺς ἐνώπιον τῶν ἀνθρώπων, ὁ δὲ θεὸς γινώσκει τὰς\n\nκαρδίας ὑμῶν· ὅτι τὸ ἐν ἀνθρώποις ὑψηλὸν βδέλυγμα ἐνώπιον \n\nτοῦ θεοῦ. ",
            "15":"\n Ὁ νόμος καὶ οἱ προφῆται μέχρι Ἰωάνου·\n\nἀπὸ τότε ἡ βασιλεία τοῦ θεοῦ εὐαγγελίζεται καὶ πᾶς εἰς\n\nαὐτὴν βιάζεται. ",
            "16":"\n Εὐκοπώτερον δέ ἐστιν τὸν οὐρανὸν καὶ\n\nτὴν γῆν παρελθεῖν ἢ τοῦ νόμου μίαν κερέαν πεσεῖν. ",
            "17":"\n Πᾶς ὁ ἀπολύων τὴν γυναῖκα αὐτοῦ καὶ γαμῶν ἑτέραν\n\nμοιχεύει, καὶ ὁ ἀπολελυμένην ἀπὸ ἀνδρὸς γαμῶν μοιχεύει. ",
            "18":"\n Ἄνθρωπος δέ τις ἦν πλούσιος, \n\nκαὶ ἐνεδιδύσκετο \n\nπορφύραν καὶ βύσσον εὐφραινόμενος καθʼ ἡμέραν \n\nλαμπρῶς. ",
            "19":"\n πτωχὸς δέ τις ὀνόματι Λάζαρος ἐβέβλητο\n\nπρὸς τὸν πυλῶνα αὐτοῦ εἱλκωμένος ",
            "20":"\n καὶ ἐπιθυμῶν χορτασθῆναι \n\nἀπὸ τῶν πιπτόντων ἀπὸ τῆς τραπέζης τοῦ πλουσίου· \n\nἀλλὰ καὶ οἱ κύνες ἐρχόμενοι ἐπέλειχον τὰ ἕλκη\n\nαὐτοῦ. ",
            "21":"\n ἐγένετο δὲ ἀποθανεῖν τὸν πτωχὸν καὶ ἀπενεχθῆναι\n\nαὐτὸν ὑπὸ τῶν ἀγγέλων εἰς τὸν κόλπον Ἀβραάμ· ἀπέθανεν \n\nδὲ καὶ ὁ πλούσιος καὶ ἐτάφη. ",
            "22":"\n καὶ ἐν τῷ ᾄδῃ \n\nἐπάρας τοὺς ὀφθαλμοὺς αὐτοῦ, ὑπάρχων ἐν βασάνοις,\n\nὁρᾷ Ἀβραὰμ ἀπὸ μακρόθεν καὶ Λάζαρον ἐν τοῖς κόλποις \n\nαὐτοῦ. ",
            "23":"\n καὶ αὐτὸς φωνήσας εἶπεν Πάτερ Ἀβραάμ,\n\nἐλέησόν με καὶ πέμψον Λάζαρον ἴνα βάψῃ τὸ ἄκρον τοῦ\n\nδακτύλου αὐτοῦ ὕδατος καὶ καταψύξῃ τὴν γλῶσσάν μου,\n\nὅτι ὀδυνῶμαι ἐν τῇ φλογὶ ταύτῃ. ",
            "24":"\n εἶπεν δὲ Ἀβραάμ Τέκνον, \n\nμνήσθητι ὅτι ἀπέλαβες τὰ ἀγαθά σου ἐν τῇ ζωῇ\n\nσου, καὶ Λάζαρος ὁμοίως τὰ κακά· νῦν δὲ ὧδε παρακαλεῖται\n \n σὺ δὲ ὀδυνᾶσαι. ",
            "25":"\n καὶ ἐν πᾶσι τούτοις μεταξὺ ἡμῶν\n\nκαὶ ὑμῶν χάσμα μέγα ἐστήρικται, ὅπως οἱ θέλοντες διαβῆναι \n\nἔνθεν πρὸς ὑμᾶς μὴ δύνωνται, μηδὲ ἐκεῖθεν πρὸς\n\nἡμᾶς διαπερῶσιν. ",
            "26":"\n εἶπεν δέ Ἐρωτῶ σε οὖν, πάτερ, ἵνα\n\nπέμψῃς αὐτὸν εἰς τὸν οἶκον τοῦ πατρός μου, ",
            "27":"\n ἔχω γὰρ πέντε\n\nἀδελφούς, ὅπως διαμαρτύρηται αὐτοῖς, ἵνα μὴ καὶ αὐτοὶ\n\nἔλθωσιν εἰς τὸν τόπον τοῦτον τῆς βασάνου. ",
            "28":"\n λέγει δὲ\n\nἈβραάμ Ἔχουσι Μωυσέα καὶ τοὺς προφήτας· ἀκουσάτωσαν \n\nαὐτῶν. ",
            "29":"\n ὁ δὲ εἶπεν Οὐχί, πάτερ Ἀβραάμ,\n\nἀλλʼ ἐάν τις ἀπὸ νεκρῶν πορευθῇ πρὸς αὐτοὺς μετανοήσουσιν. ",
            "30":"\n εἶπεν δὲ αὐτῷ Εἰ Μωυσέως καὶ τῶν προφητῶν\n\nοὐκ ἀκούουσιν, οὐδʼ ἐάν τις ἐκ νεκρῶν ἀναστῇ πεισθήσονται."
        },
        "16":{
            "0":"\n \n Εἶπεν δὲ πρὸς τοὺς μαθητὰς αὐτοῦ Ἀνένδεκτόν ἐστιν\n\nτοῦ τὰ σκάνδαλα μὴ ἐλθεῖν, πλὴν οὐαὶ διʼ οὗ ἔρχεται· ",
            "1":"\n λυσιτελεῖ αὐτῷ εἰ λίθος μυλικὸς περίκειται περὶ τὸν τράχηλον\n\nαὐτοῦ καὶ ἔρριπται εἰς τὴν θάλασσαν ἢ ἵνα σκανδαλίσῃ \n\nτῶν μικρῶν τούτων ἕνα. ",
            "2":"\n προσέχετε ἑαυτοῖς. ἐὰν\n\nἁμάρτῃ ὁ ἀδελφός σου ἐπιτίμησον αὐτῷ, καὶ ἐὰν μετανοήσῃ \n\nἄφες αὐτῷ· ",
            "3":"\n καὶ ἐὰν ἑπτάκις τῆς ἡμέρας ἁμαρτήσῃ εἰς\n\nσὲ καὶ ἑπτάκις ἐπιστρέψῃ πρὸς σὲ λέγων Μετανοῶ, ἀφήσεις \n\nαὐτῷ. ",
            "4":"\n Καὶ εἶπαν οἱ ἀπόστολοι τῷ κυρίῳ\n\nΠρόσθες ἡμῖν πίστιν. ",
            "5":"\n εἶπεν δὲ ὁ κύριος Εἰ ἔχετε πίστιν ὡς\n\nκόκκον σινάπεως, ἐλέγετε ἂν τῆ συκαμίνῳ [ταύτῃ] Ἐκριζώθητι \n\nκαὶ φυτεύθητι ἐν τῇ θαλάσσῃ· καὶ ὑπήκουσεν ἂν\n\nὑμῖν. ",
            "6":"\n Τίς δὲ ἐξ ὑμῶν δοῦλον ἔχων ἀροτριῶντα\n\nἢ ποιμαίνοντα, ὃς εἰσελθόντι ἐκ τοῦ ἀγροῦ ἐρεῖ αὐτῷ Εὐθέως \n\nπαρελθὼν ἀνάπεσε, ",
            "7":"\n ἀλλʼ οὐχὶ ἐρεῖ αὐτῷ Ἑτοίμασον\n\nτί δειπνήσω, καὶ περιζωσάμενος διακόνει μοι ἕως\n\nφάγω καὶ πίω, καὶ μετὰ ταῦτα φάγεσαι καὶ πίεσαι σύ; ",
            "8":"\n μὴ ἔχει χάριν τῷ δούλῳ ὅτι ἐποίησεν τὰ διαταχθέντα; ",
            "9":"\n οὕτως καὶ ὑμεῖς, ὅταν ποιήσητε πάντα τὰ διαταχθέντα\n\nὑμῖν, λέγετε ὅτι Δοῦλοι ἀχρεῖοί ἐσμεν, ὃ ὠφείλομεν\n \n ποιῆσαι πεποιήκαμεν. ",
            "10":"\n \n Καὶ ἐγένετο ἐν τῷ πορεύεσθαι εἰς Ἰερουσαλὴμ καὶ\n\nαὐτὸς διήρχετο διὰ μέσον Σαμαρίας καὶ Γαλιλαίας. ",
            "11":"\n Καὶ \n\nεἰσερχομένου αὐτοῦ εἴς τινα κώμην ἀπήντησαν δέκα \n\nλεπροὶ ἄνδρες,\n\nοἳ ἀνέστησαν πόρρωθεν, ",
            "12":"\n καὶ αὐτοὶ ἦραν \n\nφωνὴν λέγοντες Ἰησοῦ ἐπιστάτα, ἐλέησον ἡμᾶς. ",
            "13":"\n καὶ\n\nἰδὼν εἶπεν αὐτοῖς Πορευθέντες\n ἐπιδείξατε \n ἑαυτοὺς\n τοῖς ἱερεῦσιν. \n καὶ ἐγένετο ἐν τῷ ὑπάγειν αὐτοὺς ἐκαθαρίσθησαν. ",
            "14":"\n εἷς δὲ ἐξ αὐτῶν, \n\nἰδὼν ὅτι ἰάθη, ὑπέστρεψεν μετὰ\n\nφωνῆς μεγάλης δοξάζων τὸν θεόν, ",
            "15":"\n καὶ ἔπεσεν ἐπὶ πρόσωπον\n\nπαρὰ τοὺς πόδας αὐτοῦ εὐχαριστῶν αὐτῷ· καὶ αὐτὸς ἦν\n\nΣαμαρείτης. ",
            "16":"\n ἀποκριθεὶς δὲ ὁ Ἰησοῦς εἶπεν Οὐχ οἱ δέκα\n\nἐκαθαρίσθησαν; οἱ [δὲ] ἐννέα ποῦ; ",
            "17":"\n οὐχ εὑρέθησαν ὑποστρέψαντες \n\nδοῦναι δόξαν τῷ θεῷ εἰ μὴ ὁ ἀλλογενὴς οὗτος; ",
            "18":"\n καὶ εἶπεν αὐτῷ Ἀναστὰς πορεύου· ἡ πίστις σου σέσωκέν \n\nσε. ",
            "19":"\n \n Ἐπερωτηθεὶς δὲ ὑπὸ τῶν Φαρισαίων πότε ἔρχεται ἡ\n\nβασιλεία τοῦ θεοῦ ἀπεκρίθη αὐτοῖς καὶ εἶπεν Οὐκ ἔρχεται \n\nἡ βασιλεία τοῦ θεοῦ μετὰ παρατηρήσεως, ",
            "20":"\n οὐδὲ ἐροῦσιν \n\nἸδοὺ ὧδε ἤ Ἐκεῖ· ἰδοὺ γὰρ ἡ βασιλεία τοῦ θεοῦ\n\nἐντὸς ὑμῶν ἐστίν. ",
            "21":"\n Εἶπεν δὲ πρὸς τοὺς μαθητάς\n\nἘλεύσονται ἡμέραι ὅτε ἐπιθυμήσετε μίαν τῶν ἡμερῶν τοῦ\n\nυἱοῦ τοῦ ἀνθρώπου ἰδεῖν καὶ οὐκ ὄψεσθε. ",
            "22":"\n καὶ ἐροῦσιν\n\nὑμῖν Ἰδοὺ ἐκεῖ ἤ Ἰδοὺ ὧδε· μὴ [ἀπέλθητε μηδὲ] διώξητε. ",
            "23":"\n ὥσπερ γὰρ ἡ ἀστραπὴ ἀστράπτουσα ἐκ τῆς ὑπὸ τὸν οὐρανὸν \n\nεἰς τὴν ὑπʼ οὐρανὸν λάμπει, οὕτως ἔσται ὁ υἱὸς τοῦ\n\nἀνθρώπου . ",
            "24":"\n πρῶτον δὲ δεῖ αὐτὸν πολλὰ παθεῖν καὶ ἀποδοκιμασθῆναι \n\nἀπὸ τῆς γενεᾶς ταύτης. ",
            "25":"\n καὶ καθὼς ἐγένετο\n\nἐν ταῖς ἡμέραις Νῶε, οὕτως ἔσται καὶ ἐν ταῖς ἡμέραις τοῦ\n\nυἱοῦ τοῦ ἀνθρώπου· ",
            "26":"\n ἤσθιον, \n\nἔπινον, ἐγάμουν, ἐγαμίζοντο,\n\nἄχρι ἧς ἡμέρας\n εἰσῆλθεν Νῶε εἰς τὴν κιβωτόν, \n καὶ\n\nἦλθεν ὁ κατακλυσμὸς καὶ ἀπώλεσεν πάντας. ",
            "27":"\n ὁμοίως\n \n καθὼς ἐγένετο ἐν ταῖς ἡμέραις Λώτ· ἤσθιον, ἔπινον, ἠγόραζον, \n\nἐπώλουν, ",
            "28":"\n ἐφύτευον, ᾠκοδόμουν· ᾗ δὲ ἡμέρᾳ ἐξῆλθεν\n\nΛὼτ ἀπὸ Σοδόμων,\n ἔβρεξεν πῦρ καὶ θεῖον ἀπʼ οὐρανοῦ \n καὶ ἀπώλεσεν πάντας. ",
            "29":"\n κατὰ τὰ αὐτὰ ἔσται ᾗ ἡμέρᾳ ὁ\n\nυἱὸς τοῦ ἀνθρώπου ἀποκαλύπτεται. ",
            "30":"\n ἐν ἐκείνῃ τῇ ἡμέρᾳ\n\nὃς ἔσται ἐπὶ τοῦ δώματος καὶ τὰ σκεύη αὐτοῦ ἐν τῇ οἰκίᾳ,\n\nμὴ καταβάτω ἆραι αὐτά, καὶ ὁ ἐν ἀγρῷ ὁμοίως μὴ\n ἐπιστρεψάτω εἰς τὰ ὀπίσω. ",
            "31":"\n μνημονεύετε τῆς γυναικὸς Λώτ. ",
            "32":"\n ὃς ἐὰν ζητήσῃ τὴν ψυχὴν αὐτοῦ περιποιήσασθαι ἀπολέσει\n\nαὐτήν, ὃς δʼ ἂν ἀπολέσει ζωογονήσει αὐτήν. ",
            "33":"\n λέγω ὑμῖν,\n\nταύτῃ τῇ νυκτὶ ἔσονται δύο ἐπὶ κλίνης [μιᾶς], ὁ εἷς παραλημφθήσεται \n\nκαὶ ὁ ἕτερος ἀφεθήσεται· ",
            "34":"\n ἔσονται δύο ἀλήθουσαι\n\nἐπὶ τὸ αὐτό, ἡ μία παραλημφθήσεται ἡ δὲ ἑτέρα\n\nἀφεθήσεται. ",
            "35":"",
            "36":"\n καὶ ἀποκριθέντες λέγουσιν αὐτῷ Ποῦ, κύριε;\n\nὁ δὲ εἶπεν αὐτοῖς Ὅπου τὸ σῶμα, ἐκεῖ καὶ οἱ ἀετοὶ\n\nἐπισυναχθήσονται."
        },
        "17":{
            "0":"\n \n Ἔλεγεν δὲ παραβολὴν αὐτοῖς πρὸς τὸ δεῖν πάντοτε\n\nπροσεύχεσθαι αὐτοὺς καὶ μὴ ἐνκακεῖν, ",
            "1":"\n λέγων Κριτής τις\n\nἦν ἔν τινι πόλει τὸν θεὸν μὴ φοβούμενος καὶ ἄνθρωπον\n\nμὴ ἐντρεπόμενος. ",
            "2":"\n χήρα δὲ ἦν ἐν τῇ πόλει ἐκείνῃ καὶ\n\nἤρχετο πρὸς αὐτὸν λέγουσα Ἐκδίκησόν με ἀπὸ τοῦ ἀντιδίκου \n\nμου. ",
            "3":"\n καὶ οὐκ ἤθελεν ἐπὶ χρόνον, μετὰ ταῦτα δὲ\n\nεἶπεν ἐν ἑαυτῷ Εἰ καὶ τὸν θεὸν οὐ φοβοῦμαι οὐδὲ ἄνθρωπον \n\nἐντρέπομαι, ",
            "4":"\n διά γε τὸ παρέχειν μοι κόπον τὴν\n\nχήραν ταύτην ἐκδικήσω αὐτήν, ἵνα μὴ εἰς τέλος ἐρχομένη\n\nὑπωπιάζῃ με. ",
            "5":"\n Εἶπεν δὲ ὁ κύριος Ἀκούσατε τί ὁ κριτὴς\n\nτῆς ἀδικίας λέγει· ",
            "6":"\n ὁ δὲ θεὸς οὐ μὴ ποιήσῃ τὴν ἐκδίκησιν\n\nτῶν ἐκλεκτῶν αὐτοῦ τῶν βοώντων αὐτῷ ἡμέρας καὶ νυκτός,\n\nκαὶ μακροθυμεῖ ἐπʼ αὐτοῖς; ",
            "7":"\n λέγω ὑμῖν ὅτι ποιήσει τὴν ἐκδίκησιν\n\nαὐτῶν ἐν τάχει. πλὴν ὁ υἱὸς τοῦ ἀνθρώπου ἐλθὼν \n\nἆρα εὑρήσει τὴν πίστιν ἐπὶ τῆς γῆς; ",
            "8":"\n \n Εἶπεν δὲ καὶ πρός τινας τοὺς πεποιθότας ἐφʼ ἑαυτοῖς\n\nὅτι εἰσὶν δίκαιοι καὶ ἐξουθενοῦντας τοὺς λοιποὺς τὴν παραβολὴν\n \n ταύτην. ",
            "9":"\n Ἄνθρωποι δύο ἀνέβησαν εἰς τὸ ἱερὸν\n\nπροσεύξασθαι, εἷς Φαρισαῖος καὶ ὁ ἕτερος τελώνης. ",
            "10":"\n ὁ \n\nΦαρισαῖος σταθεὶς ταῦτα πρὸς ἑαυτὸν προσηύχετο Ὁ \n\nθεός, εὐχαριστῶ σοι ὅτι οὐκ εἰμὶ ὥσπερ οἱ λοιποὶ τῶν \n\nἀνθρώπων, ἅρπαγες, ἄδικοι, μοιχοί, ἢ καὶ ὡς οὗτος ὁ τελώνης· ",
            "11":"\n νηστεύω δὶς τοῦ σαββάτου, \n\nἀποδεκατεύω πάντα\n\nὅσα κτῶμαι. ",
            "12":"\n ὁ δὲ τελώνης μακρόθεν ἑστὼς οὐκ ἤθελεν\n\nοὐδὲ τοὺς ὀφθαλμοὺς ἐπᾶραι εἰς τὸν οὐρανόν, ἀλλʼ ἔτυπτε\n\nτὸ στῆθος ἑαυτοῦ λέγων Ὁ θεός, ἱλάσθητί μοι τῷ ἁμαρτωλῷ. ",
            "13":"\n λέγω ὑμῖν, \n\nκατέβη οὗτος δεδικαιωμένος εἰς τὸν\n\nοἶκον αὐτοῦ παρʼ ἐκεῖνον· ὅτι πᾶς ὁ ὑψῶν ἑαυτὸν ταπεινωθήσεται, \n\nὁ δὲ ταπεινῶν ἑαυτὸν ὑψωθήσεται. ",
            "14":"\n \n Προσέφερον δὲ αὐτῷ καὶ τὰ βρέφη ἵνα αὐτῶν ἅπτηται·\n\nἰδόντες δὲ οἱ μαθηταὶ ἐπετίμων αὐτοῖς. ",
            "15":"\n ὁ δὲ Ἰησοῦς προσεκαλέσατο \n\n[αὐτὰ] λέγων Ἄφετε τὰ παιδία ἔρχεσθαι πρός\n\nμε καὶ μὴ κωλύετε αὐτά, τῶν γὰρ τοιούτων ἐστὶν ἡ βασιλεία \n\nτοῦ θεοῦ. ",
            "16":"\n ἀμὴν λέγω ὑμῖν, ὃς ἂν μὴ δέξηται τὴν\n\nβασιλείαν τοῦ θεοῦ ὡς παιδίον, οὐ μὴ εἰσέλθῃ εἰς αὐτήν. ",
            "17":"\n \n Καὶ ἐπηρώτησέν τις αὐτὸν ἄρχων λέγων Διδάσκαλε\n\nἀγαθέ, \n\nτί ποιήσας ζωὴν αἰώνιον κληρονομήσω; ",
            "18":"\n εἶπεν δὲ\n\nαὐτῷ ὁ Ἰησοῦς Τί με λέγεις ἀγαθόν; οὐδεὶς ἀγαθὸς εἰ\n\nμὴ εἷς [ὁ] θεός. ",
            "19":"\n τὰς ἐντολὰς οἶδας\n \n Μὴ μοιχεύσῃς, Μὴ\n\nφονεύσῃς, Μὴ κλέψῃς, Μὴ ψευδομαρτυρήσῃς, \n\nΤίμα τὸν πατέρα σου καὶ τὴν μητέρα.\n ",
            "20":"\n ὁ δὲ\n\nεἶπεν Ταῦτα πάντα ἐφύλαξα ἐκ νεότητος. ",
            "21":"\n ἀκούσας δὲ ὁ\n\nἸησοῦς εἶπεν αὐτῷ Ἔτι ἕν σοι λείπει· πάντα ὅσα ἔχεις\n\nπώλησον καὶ διάδος πτωχοῖς, καὶ ἕξεις θησαυρὸν ἐν [τοῖς]\n\nοὐρανοῖς, καὶ δεῦρο ἀκολούθει μοι. ",
            "22":"\n ὁ δὲ ἀκούσας ταῦτα\n\nπερίλυπος ἐγενηθη, ἦν γὰρ πλούσιος σφόδρα. ",
            "23":"\n Ἰδὼν δὲ\n\nαὐτὸν [ὁ] Ἰησοῦς εἶπεν Πῶς δυσκόλως οἱ τὰ χρήματα\n\nἔχοντες εἰς τὴν βασιλείαν τοῦ θεοῦ εἰσπορεύονται· ",
            "24":"\n εὐκοπώτερον \n\nγάρ ἐστιν κάμηλον διὰ τρήματος βελόνης εἰσελθεῖν \n\nἢ πλούσιον εἰς τὴν βασιλείαν τοῦ θεοῦ εἰσελθεῖν.\n ",
            "25":"\n εἶπαν δὲ οἱ ἀκούσαντες Καὶ τίς δύναται σωθῆναι; ",
            "26":"\n ὁ δὲ\n\nεἶπεν Τὰ ἀδύνατα παρὰ ἀνθρώποις δυνατὰ παρὰ τῷ θεῷ\n\nἐστίν. ",
            "27":"\n Εἶπεν δὲ ὁ Πέτρος Ἰδοὺ ἡμεῖς ἀφέντες\n\nτὰ ἴδια ἠκολουθήσαμέν σοι. ",
            "28":"\n ὁ δὲ εἶπεν αὐτοῖς Ἀμὴν\n\nλέγω ὑμῖν ὅτι οὐδεὶς ἔστιν ὃς ἀφῆκεν οἰκίαν ἢ γυναῖκα ἢ\n\nἀδελφοὺς ἢ γονεῖς ἢ τέκνα εἵνεκεν τῆς βασιλείας τοῦ θεοῦ, ",
            "29":"\n ὃς οὐχὶ μὴ λάβῃ πολλαπλασίονα ἐν τῷ καιρῷ τούτῳ\n\nκαὶ ἐν τῷ αἰῶνι τῷ ἐρχομένῳ ζωὴν αἰώνιον. ",
            "30":"\n \n Παραλαβὼν δὲ τοὺς δώδεκα εἶπεν πρὸς αὐτούς Ἰδοὺ\n\nἀναβαίνομεν εἰς Ἰερουσαλήμ, καὶ τελεσθήσεται πάντα τὰ\n\nγεγραμμένα διὰ τῶν προφητῶν τῷ υἱῷ τοῦ ἀνθρώπου· ",
            "31":"\n παραδοθήσεται γὰρ τοῖς ἔθνεσιν καὶ ἐμπαιχθήσεται καὶ\n\nὑβρισθήσεται καὶ ἐμπτυσθήσεται, ",
            "32":"\n καὶ μαστιγώσαντες\n\nἀποκτενοῦσιν αὐτόν, καὶ τῇ ἡμέρᾳ τῇ τρίτῃ ἀναστήσεται. ",
            "33":"\n Καὶ αὐτοὶ οὐδὲν τούτων συνῆκαν, \n\nκαὶ ἦν τὸ ῥῆμα\n\nτοῦτο κεκρυμμένον ἀπʼ αὐτῶν, καὶ οὐκ ἐγίνωσκον τὰ λεγόμενα. ",
            "34":"\n \n Ἐγένετο δὲ ἐν τῷ ἐγγίζειν αὐτὸν εἰς Ἰερειχὼ τυφλός\n\nτις ἐκάθητο παρὰ τὴν ὁδὸν ἐπαιτῶν. ",
            "35":"\n ἀκούσας δὲ ὄχλου\n\n\n\n διαπορευομένου ἐπυνθάνετο τί εἴη τοῦτο· ",
            "36":"\n ἀπήγγειλαν δὲ\n\nαὐτῷ ὅτι Ἰησοῦς ὁ Ναζωραῖος παρέρχεται. ",
            "37":"\n καὶ ἐβόησεν\n\nλέγων Ἰησοῦ υἱὲ Δαυείδ, ἐλέησόν με. ",
            "38":"\n καὶ οἱ προάγοντες\n\nἐπετίμων αὐτῷ ἵνα σιγήσῃ· αὐτὸς δὲ πολλῷ μᾶλλον ἔκραζεν \n\nΥἱὲ Δαυείδ, ἐλέησόν με. ",
            "39":"\n σταθεὶς δὲ Ἰησοῦς ἐκέλευσεν\n\nαὐτὸν ἀχθῆναι πρὸς αὐτόν. ἐγγίσαντος δὲ αὐτοῦ\n\nἐπηρώτησεν αὐτόν ",
            "40":"\n Τί σοι θέλεις ποιήσω; ὁ δὲ εἶπεν\n\nΚύριε, ἵνα ἀναβλέψω. ",
            "41":"\n καὶ ὁ Ἰησοῦς εἶπεν αὐτῷ\n\nἈνάβλεψον· ἡ πίστις σου σέσωκέν σε. ",
            "42":"\n καὶ παραχρῆμα\n\nἀνέβλεψεν, καὶ ἠκολούθει αὐτῷ δοξάζων τὸν θεόν.\n\nΚαὶ πᾶς ὁ λαὸς ἰδὼν ἔδωκεν αἶνον τῷ θεῷ."
        },
        "18":{
            "0":"\n \n Καὶ εἰσελθὼν διήρχετο τὴν Ἰερειχώ. ",
            "1":"\n Καὶ ἰδοὺ ἀνὴρ\n\nὀνόματι καλούμενος Ζακχαῖος, \n\nκαὶ αὐτὸς ἦν ἀρχιτελώνης\n\n\n\n καὶ αὐτὸς πλούσιος· ",
            "2":"\n καὶ ἐζήτει ἰδεῖν τὸν Ἰησοῦν τίς ἐστιν,\n \n καὶ οὐκ ἠδύνατο ἀπὸ τοῦ ὄχλου ὅτι τῇ ἡλικίᾳ μικρὸς ἦν. ",
            "3":"\n καὶ προδραμὼν εἰς τὸ ἔμπροσθεν ἀνέβη ἐπὶ συκομορέαν\n\nἵνα ἴδῃ αὐτόν, ὅτι ἐκείνης ἤμελλεν διέρχεσθαι. ",
            "4":"\n καὶ ὡς\n\nἦλθεν ἐπὶ τὸν τόπον, ἀναβλέψας [ὁ] Ἰησοῦς εἶπεν πρὸς\n\nαὐτόν Ζακχαῖε, σπεύσας κατάβηθι, σήμερον γὰρ ἐν τῷ\n\nοἴκῳ σου δεῖ με μεῖναι. ",
            "5":"\n καὶ σπεύσας κατέβη, καὶ ὑπεδέξατο \n\nαὐτὸν χαίρων. ",
            "6":"\n καὶ ἰδόντες πάντες διεγόγγυζον λέγοντες \n\nὅτι Παρὰ ἁμαρτωλῷ ἀνδρὶ εἰσῆλθεν καταλῦσαι. ",
            "7":"\n σταθεὶς δὲ Ζακχαῖος εἶπεν πρὸς τὸν κύριον Ἰδοὺ τὰ\n\nἡμίσιά μου τῶν ὑπαρχόντων, κύριε, [τοῖς] πτωχοῖς δίδωμι,\n\nκαὶ εἴ τινός τι ἐσυκοφάντησα ἀποδίδωμι τετραπλοῦν. ",
            "8":"\n εἶπεν\n\nδὲ πρὸς αὐτὸν [ὁ] Ἰησοῦς ὅτι Σήμερον σωτηρία τῷ οἴκῳ\n\nτούτῳ ἐγένετο, καθότι καὶ αὐτὸς υἱὸς Ἀβραάμ [ἐστιν]· ",
            "9":"\n ἦλθεν γὰρ ὁ υἱὸς τοῦ ἀνθρώπου ζητῆσαι καὶ σῶσαι τὸ\n\nἀπολωλός. ",
            "10":"\n \n Ἀκουόντων δὲ αὐτῶν ταῦτα προσθεὶς εἶπεν παραβολὴν\n\nδιὰ τὸ ἐγγὺς εἶναι Ἰερουσαλὴμ αὐτὸν καὶ δοκεῖν αὐτοὺς ὅτι\n\nπαραχρῆμα μέλλει ἡ βασιλεία τοῦ θεοῦ ἀναφαίνεσθαι· ",
            "11":"\n εἶπεν οὖν Ἄνθρωπός τις εὐγενὴς ἐπορεύθη εἰς χώραν\n\nμακρὰν λαβεῖν ἑαυτῷ βασιλείαν καὶ ὑποστρέψαι. ",
            "12":"\n καλέσας\n\nδὲ δέκα δούλους ἑαυτοῦ ἔδωκεν αὐτοῖς δέκα μνᾶς καὶ εἶπεν\n\nπρὸς αὐτοὺς πραγματεύσασθαι ἐν ᾧ ἔρχομαι. ",
            "13":"\n Οἱ δὲ πολῖται \n\nαὐτοῦ ἐμίσουν αὐτόν, καὶ ἀπέστειλαν πρεσβείαν\n\nὀπίσω αὐτοῦ λέγοντες Οὐ θέλομεν τοῦτον βασιλεῦσαι\n\nἐφʼ ἡμᾶς. ",
            "14":"\n Καὶ ἐγένετο ἐν τῷ ἐπανελθεῖν αὐτὸν λαβόντα\n\nτὴν βασιλείαν καὶ εἶπεν φωνηθῆναι αὐτῷ τοὺς δούλους\n\nτούτους οἷς δεδώκει τὸ ἀργύριον, ἵνα γνοῖ τί διεπραγματεύσαντο. ",
            "15":"\n παρεγένετο δὲ ὁ πρῶτος λέγων Κύριε, \n\nἡ μνᾶ\n\nσου δέκα προσηργάσατο μνᾶς. ",
            "16":"\n καὶ εἶπεν αὐτῷ Εὖγε, \n\nἀγαθὲ δοῦλε, ὅτι ἐν ἐλαχίστῳ πιστὸς ἐγένου, ἴσθι ἐξουσίαν\n\nἔχων ἐπάνω δέκα πόλεων. ",
            "17":"\n καὶ ἦλθεν ὁ δεύτερος λέγων Ἡ\n\nμνᾶ σου, κύριε, ἐποίησεν πέντε μνᾶς. ",
            "18":"\n εἶπεν δὲ καὶ τούτῳ \n\nΚαὶ σὺ ἐπάνω γίνου πέντε πόλεων. ",
            "19":"\n καὶ ὁ ἕτερος\n \n ἦλθεν λέγων Κύριε, ἰδοὺ ἡ μνᾶ σου ἣν εἶχον ἀποκειμένην \n\nἐν σουδαρίῳ· ",
            "20":"\n ἐφοβούμην γάρ σε ὅτι ἄνθρωπος αὐστηρὸς\n\nεἶ, αἴρεις ὃ οὐκ ἔθηκας καὶ θερίζεις ὃ οὐκ ἔσπειρας. ",
            "21":"\n λέγει αὐτῷ Ἐκ τοῦ στόματός σου κρίνω σε,\n\nπονηρὲ δοῦλε· ᾔδεις ὅτι ἐγὼ ἄνθρωπος αὐστηρός εἰμι,\n\nαἴρων ὃ οὐκ ἔθηκα καὶ θερίζων ὃ οὐκ ἔσπειρα; ",
            "22":"\n καὶ διὰ τί\n\nοὐκ ἔδωκάς μου τὸ ἀργύριον ἐπὶ τράπεζαν; κἀγὼ ἐλθὼν\n\nσὺν τόκῳ ἂν αὐτὸ ἔπραξα. ",
            "23":"\n καὶ τοῖς παρεστῶσιν εἶπεν\n\nἌρατε ἀπʼ αὐτοῦ τὴν μνᾶν καὶ δότε τῷ τὰς δέκα μνᾶς\n\nἔχοντι— ",
            "24":"\n καὶ εἶπαν αὐτῷ Κύριε, \n\nἔχει δέκα μνᾶς·— ",
            "25":"\n λέγω\n\nὑμῖν ὅτι παντὶ τῷ ἔχοντι δοθήσεται, ἀπὸ δὲ τοῦ μὴ\n\nἔχοντος καὶ ὃ ἔχει ἀρθήσεται. ",
            "26":"\n Πλὴν τοὺς ἐχθρούς μου\n\nτούτους τοὺς μὴ θελήσαντάς με βασιλεῦσαι ἐπʼ αὐτοὺς\n\nἀγάγετε ὧδε καὶ κατασφάξατε αὐτοὺς ἔμπροσθέν μου. ",
            "27":"\n Καὶ\n\nεἰπὼν ταῦτα ἐπορεύετο ἔμπροσθεν ἀναβαίνων εἰς Ἰεροσόλυμα. ",
            "28":"\n \n Καὶ ἐγένετο ὡς ἤγγισεν εἰς Βηθφαγὴ καὶ Βηθανιὰ\n\nπρὸς τὸ ὄρος τὸ καλούμενον Ἐλαιῶν, ἀπέστειλεν δύο τῶν\n\nμαθητῶν ",
            "29":"\n λέγων Ὑπάγετε εἰς τὴν κατέναντι κώμην, \n\nἐν ᾗ\n\nεἰσπορευόμενοι εὑρήσετε πῶλον δεδεμένον, ἐφʼ ὃν οὐδεὶς\n\nπώποτε ἀνθρώπων ἐκάθισεν, καὶ λύσαντες αὐτὸν ἀγάγετε. ",
            "30":"\n καὶ ἐάν τις ὑμᾶς ἐρωτᾷ Διὰ τί λύετε; οὕτως ἐρεῖτε\n\nὅτι Ὁ κύριος αὐτοῦ χρείαν ἔχει. ",
            "31":"\n ἀπελθόντες δὲ οἱ ἀπεσταλμένοι\n\nεὗρον καθὼς εἶπεν αὐτοῖς. ",
            "32":"\n λυόντων δὲ αὐτῶν\n\nτὸν πῶλον εἶπαν οἱ κύριοι αὐτοῦ πρὸς αὐτούς Τί λύετε\n\nτὸν πῶλον; ",
            "33":"\n οἱ δὲ εἶπαν ὅτι Ὁ κύριος αὐτοῦ χρείαν ἔχει. ",
            "34":"\n καὶ ἤγαγον αὐτὸν πρὸς τὸν Ἰησοῦν, καὶ ἐπιρίψαντες αὐτῶν\n\nτὰ ἱμάτια ἐπὶ τὸν πῶλον ἐπεβίβασαν τὸν Ἰησοῦν· ",
            "35":"\n πορευομένου\n\nδὲ αὐτοῦ ὑπεστρώννυον τὰ ἱμάτια ἑαυτῶν ἐν τῇ\n\nὁδῷ. ",
            "36":"\n ἐγγίζοντος δὲ αὐτοῦ ἤδη πρὸς τῇ καταβάσει τοῦ\n\nὌρους τῶν Ἐλαιῶν ἤρξαντο ἅπαν τὸ πλῆθος τῶν μαθητῶν\n\nχαίροντες αἰνεῖν τὸν θεὸν φωνῇ μεγάλῃ περὶ πασῶν ὧν\n\nεἶδον δυνάμεων, ",
            "37":"\n λέγοντες\n \n \n \n Εὐλογημένος ὁ ἐρχόμενος, \n \n \n ὁ βασιλεύς,\n ἐν ὀνόματι Κυρίου· \n \n ἐν οὐρανῷ εἰρήνη \n καὶ δόξα ἐν ὑψίστοις. \n ",
            "38":"\n \n Καί τινες τῶν Φαρισαίων ἀπὸ τοῦ ὄχλου εἶπαν πρὸς αὐτόν \n\nΔιδάσκαλε, ἐπιτίμησον τοῖς μαθηταῖς σου. ",
            "39":"\n καὶ\n\nἀποκριθεὶς εἶπεν Λέγω ὑμῖν, ἐὰν οὗτοι σιωπήσουσιν, \n\nοἱ λίθοι κράξουσιν. ",
            "40":"\n Καὶ ὡς ἤγγισεν, ἰδὼν τὴν\n\nπόλιν ἔκλαυσεν ἐπʼ αὐτήν, ",
            "41":"\n λέγων ὅτι Εἰ ἔγνως ἐν τῇ\n\nἡμέρᾳ ταύτῃ καὶ σὺ τὰ πρὸς εἰρήνην— νῦν δὲ ἐκρύβη \n\nἀπὸ ὀφθαλμῶν σου. ",
            "42":"\n ὅτι ἥξουσιν ἡμέραι ἐπὶ σε καὶ\n\n\n\nπαρεμβαλοῦσιν οἱ ἐχθροί σου χάρακά σοι καὶ περικυκλώσουσίν \n\nσε καὶ συνέξουσίν σε πάντοθεν, ",
            "43":"\n καὶ\n ἐδαφιοῦσίν \n σε\n\nκαὶ\n τὰ τέκνα σου \n ἐν σοί, καὶ οὐκ ἀφήσουσιν λίθον ἐπὶ\n\nλίθον ἐν σοί, ἀνθʼ ὧν οὐκ ἔγνως τὸν καιρὸν τῆς ἐπισκοπῆς\n\nσου. ",
            "44":"\n Καὶ εἰσελθὼν εἰς τὸ ἱερὸν ἤρξατο ἐκβάλλειν \n\nτοὺς πωλοῦντας, ",
            "45":"\n λέγων αὐτοῖς Γέγραπται\n Καὶ ἔσται ὁ οἶκός μου οἶκος προσευχῆς, \n ὑμεῖς δὲ αὐτὸν ἐποιήσατε\n σπήλαιον λῃστῶν. ",
            "46":"\n \n Καὶ ἦν διδάσκων τὸ καθʼ ἡμέραν ἐν τῷ ἱερῷ· οἱ δὲ\n\nἀρχιερεῖς καὶ οἱ γραμματεῖς ἐζήτουν αὐτὸν ἀπολέσαι καὶ οἱ\n\nπρῶτοι τοῦ λαοῦ, ",
            "47":"\n καὶ οὐχ ηὕρισκον τὸ τί ποιήσωσιν, ὁ\n\nλαὸς γὰρ ἅπας ἐξεκρέμετο αὐτοῦ ἀκούων."
        },
        "19":{
            "0":"\n \n Καὶ ἐγένετο ἐν μιᾷ τῶν ἡμερῶν διδάσκοντος αὐτοῦ τὸν\n\nλαὸν ἐν τῷ ἱερῷ καὶ εὐαγγελιζομένου ἐπέστησαν οἱ ἀρχιερεῖς \n\nκαὶ οἱ γραμματεῖς σὺν τοῖς πρεσβυτέροις, ",
            "1":"\n καὶ εἶπαν λέγοντες \n\nπρὸς αὐτόν Εἰπὸν ἡμῖν ἐν ποίᾳ ἐξουσίᾳ ταῦτα ποιεῖς, \n\nἢ τίς ἐστιν ὁ δούς σοι τὴν ἐξουσίαν ταύτην. ",
            "2":"\n ἀποκριθεὶς\n\nδὲ εἶπεν πρὸς αὐτούς Ἐρωτήσω ὑμᾶς κἀγὼ λόγον, καὶ\n\nεἴπατέ μοι ",
            "3":"\n Τὸ βάπτισμα Ἰωάνου ἐξ οὐρανοῦ ἦν ἢ ἐξ\n\nἀνθρώπων; ",
            "4":"\n οἱ δὲ συνελογίσαντο πρὸς ἑαυτοὺς λέγοντες\n\nὅτι Ἐὰν εἴπωμεν Ἐξ οὐρανοῦ, ἐρεῖ Διὰ τί οὐκ ἐπιστεύσατε\n \n αὐτῷ; ",
            "5":"\n ἐὰν δὲ εἴπωμεν Ἐξ ἀνθρώπων, \n\nὁ λαὸς\n\nἅπας καταλιθάσει ἡμᾶς, \n\nπεπεισμένος γάρ ἐστιν Ἰωάνην\n\nπροφήτην εἶναι· ",
            "6":"\n καὶ ἀπεκρίθησαν μὴ εἰδέναι πόθεν. ",
            "7":"\n καὶ\n\nὁ Ἰησοῦς εἶπεν αὐτοῖς Οὐδὲ ἐγὼ λέγω ὑμῖν ἐν ποίᾳ ἐξουσίᾳ \n\nταῦτα ποιῶ. ",
            "8":"\n Ἤρξατο δὲ πρὸς τὸν λαὸν\n\nλέγειν τὴν παραβαλὴν ταύτην Ἄνθρωπος\n ἐφύτευσεν ἀμπελῶνα, \n καὶ ἐξέδετο αὐτὸν γεωργοῖς, καὶ ἀπεδήμησεν\n\nχρόνους ἱκανούς. ",
            "9":"\n καὶ καιρῷ ἀπέστειλεν πρὸς τοὺς γεωργοὺς\n\nδοῦλον, ἵνα ἀπὸ τοῦ καρποῦ τοῦ ἀμπελῶνος δώσουσιν αὐτῷ·\n\nοἱ δὲ γεωργοὶ ἐξαπέστειλαν αὐτὸν δείραντες κενόν. ",
            "10":"\n καὶ\n\nπροσέθετο ἕτερον πέμψαι δοῦλον· οἱ δὲ κἀκεῖνον δείραντες\n\nκαὶ ἀτιμάσαντες ἐξαπέστειλαν κενόν. ",
            "11":"\n καὶ προσέθετο τρίτον\n\nπέμψαι· οἱ δὲ καὶ τοῦτον τραυματίσαντες ἐξέβαλον. ",
            "12":"\n εἶπεν\n\nδὲ ὁ κύριος τοῦ ἀμπελῶνος Τί ποιήσω; πέμψω τὸν υἱόν\n\nμου τὸν ἀγαπητόν· ἴσως τοῦτον ἐντραπήσονται. ",
            "13":"\n ἰδόντες\n\nδὲ αὐτὸν οἱ γεωργοὶ διελογίζοντο πρὸς ἀλλήλους λέγοντες \n\nΟὗτός ἐστιν ὁ κληρονόμος· ἀποκτείνωμεν αὐτόν, ἵνα\n\nἡμῶν γένηται ἡ κληρονομία· ",
            "14":"\n καὶ ἐκβαλόντες αὐτὸν ἔξω τοῦ\n\nἀμπελῶνος ἀπέκτειναν. τί οὖν ποιήσει αὐτοῖς ὁ κύριος\n\nτοῦ ἀμπελῶνος; ",
            "15":"\n ἐλεύσεται καὶ ἀπολέσει τοὺς γεωργοὺς\n\nτούτους, καὶ δώσει τὸν ἀμπελῶνα ἄλλοις. ἀκούσαντες δὲ\n\nεἶπαν Μὴ γένοιτο. ",
            "16":"\n ὁ δὲ ἐμβλέψας αὐτοῖς εἶπεν Τί\n\nοὖν ἐστὶν τὸ γεγραμμένον τοῦτο\n \n Λίθον ὃν ἀπεδοκίμασαν οἱ οἰκοδομοῦντες, \n οὗτος ἐγενήθη εἰς κεφαλὴν γωνίας; \n ",
            "17":"\n \n πᾶς ὁ πεσὼν ἐπʼ ἐκεῖνον τὸν λίθον συνθλασθήσεται· ἐφʼ ὃν\n\nδʼ ἂν πέσῃ, λικμήσει αὐτόν. ",
            "18":"\n Καὶ ἐζήτησαν\n\nοἱ γραμματεῖς καὶ οἱ ἀρχιερεῖς ἐπιβαλεῖν ἐπʼ αὐτὸν τὰς\n\nχεῖρας ἐν αὐτῇ τῇ ὥρᾳ, καὶ ἐφοβήθησαν τὸν λαόν, ἔγνωσαν \n\nγὰρ ὅτι πρὸς αὐτοὺς εἶπεν τὴν παραβολὴν ταύτην. ",
            "19":"\n Καὶ παρατηρήσαντες ἀπέστειλαν ἐνκαθέτους ὑποκρινομένους\n\nἑαυτοὺς δικαίους εἶναι, ἵνα ἐπιλάβωνται αὐτοῦ\n\nλόγου, ὥστε παραδοῦναι αὐτὸν τῇ ἀρχῇ καὶ τῇ ἐξουσίᾳ τοῦ\n \n ἡγεμόνος. ",
            "20":"\n καὶ ἐπηρώτησαν αὐτὸν λέγοντες Διδάσκαλε,\n\nοἴδαμεν ὅτι ὀρθῶς λέγεις καὶ διδάσκεις καὶ οὐ λαμβάνεις\n\nπρόσωπον,\n\nἀλλʼ ἐπʼ ἀληθείας τὴν ὁδὸν τοῦ θεοῦ διδάσκεις· ",
            "21":"\n ἔξεστιν ἡμᾶς Καίσαρι φόρον δοῦναι ἢ οὔ; ",
            "22":"\n κατανοήσας δὲ\n\nαὐτῶν τὴν πανουργίαν εἶπεν πρὸς αὐτούς ",
            "23":"\n Δείξατέ μοι δηνάριον· \n\nτίνος ἔχει εἰκόνα καὶ ἐπιγραφήν; οἱ δὲ εἶπαν Καίσαρος. ",
            "24":"\n ὁ δὲ εἶπεν πρὸς αὐτούς Τοίνυν ἀπόδοτε τὰ Καίσαρος \n\nΚαίσαρι καὶ τὰ τοῦ θεοῦ τῷ θεῷ. ",
            "25":"\n καὶ οὐκ ἴσχυσαν\n\nἐπιλαβέσθαι τοῦ ῥήματος ἐναντίον τοῦ λαοῦ, καὶ θαυμάσαντες \n\nἐπὶ τῇ ἀποκρίσει αὐτοῦ ἐσίγησαν. ",
            "26":"\n \n Προσελθόντες δέ τινες τῶν Σαδδουκαίων, οἱ λέγοντες\n\nἀνάστασιν μὴ εἶναι, ἐπηρώτησαν αὐτὸν λέγοντες ",
            "27":"\n Διδάσκαλε, \n\nΜωυσῆς ἔγραψεν ἡμῖν,\n ἐάν τινος ἀδελφὸς ἀποθάνῃ \n ἔχων γυναῖκα,\n καὶ οὗτος ἄτεκνος ᾖ, \n ἵνα\n \n λάβῃ ὁ\n\nἀδελφὸς αὐτοῦ τὴν γυναῖκα καὶ ἐξαναστήσῃ σπέρμα\n\nτῷ ἀδελφῷ αὐτοῦ.\n ",
            "28":"\n ἑπτὰ οὖν ἀδελφοὶ ἦσαν· καὶ ὁ πρῶτος \n\nλαβὼν γυναῖκα ἀπέθανεν ἄτεκνος· ",
            "29":"\n καὶ ὁ δεύτερος\n\nκαὶ ὁ τρίτος ἔλαβεν αὐτήν, ",
            "30":"\n ὡσαύτως δὲ καὶ οἱ ἑπτὰ οὐ\n\nκατέλιπον τέκνα καὶ ἀπέθανον· ",
            "31":"\n ὕστερον καὶ ἡ γυνὴ ἀπέθανεν. ",
            "32":"\n ἡ γυνὴ οὖν ἐν τῇ ἀναστάσει τίνος αὐτῶν γίνεται\n\nγυνή; οἱ γὰρ ἑπτὰ ἔσχον αὐτὴν γυναῖκα. ",
            "33":"\n καὶ εἶπεν αὐτοῖς \n\nὁ Ἰησοῦς Οἱ υἱοὶ τοῦ αἰῶνος τούτου γαμοῦσιν καὶ \n\nγαμίσκονται, ",
            "34":"\n οἱ δὲ καταξιωθέντες τοῦ αἰῶνος ἐκείνου τυχεῖν\n\nκαὶ τῆς ἀναστάσεως τῆς ἐκ νεκρῶν οὔτε γαμοῦσιν οὔτε\n\n\n\nγαμίζονται· ",
            "35":"\n οὐδὲ γὰρ ἀποθανεῖν ἔτι δύνανται, \n\nἰσάγγελοι \n\nγάρ εἰσιν, καὶ υἱοί εἰσιν θεοῦ τῆς ἀναστάσεως υἱοὶ ὄντες. ",
            "36":"\n ὅτι δὲ ἐγείρονται οἱ νεκροὶ καὶ Μωυσῆς ἐμήνυσεν ἐπὶ τῆς\n\nβάτου, ὡς λέγει\n Κύριον τὸν θεὸν Ἀβραὰμ καὶ θεὸν Ἰσαὰκ καὶ θεὸν Ἰακώβ· ",
            "37":"\n θεὸς δὲ οὐκ ἔστιν νεκρῶν ἀλλὰ\n\nζώντων, πάντες γὰρ αὐτῷ ζῶσιν. ",
            "38":"\n ἀποκριθέντες δέ τινες\n\nτῶν γραμματέων εἶπαν Διδάσκαλε, \n\nκαλῶς εἶπας· ",
            "39":"\n οὐκέτι\n\nγὰρ ἐτόλμων ἐπερωτᾷν αὐτὸν οὐδέν. ",
            "40":"\n Εἶπεν δὲ\n\nπρὸς αὐτούς Πῶς λέγουσιν τὸν χριστὸν εἶναι Δαυεὶδ\n \n υἱόν; ",
            "41":"\n αὐτὸς γὰρ Δαυεὶδ λέγει ἐν Βίβλῳ Ψαλμῶν\n \n \n Εἶπεν Κύριος τῷ κυρίῳ μου Κάθου ἐκ δεξιῶν μου ",
            "42":"\n \n ἕως ἂν θῶ τοὺς ἐχθρούς σου ὑποπόδιον τῶν ποδῶν σου· \n ",
            "43":"\n \n Δαυεὶδ οὖν αὐτὸν κύριον καλεῖ, καὶ πῶς αὐτοῦ υἱός ἐστιν; ",
            "44":"\n \n Ἀκούοντος δὲ παντὸς τοῦ λαοῦ εἶπεν τοῖς μαθηταῖς ",
            "45":"\n Προσέχετε ἀπὸ τῶν γραμματέων τῶν θελόντων περιπατεῖν\n\nἐν στολαῖς καὶ φιλούντων ἀσπασμοὺς ἐν ταῖς ἀγοραῖς\n\nκαὶ πρωτοκαθεδρίας ἐν ταῖς συναγωγαῖς καὶ πρωτοκλισίας \n\nἐν τοῖς δείπνοις, ",
            "46":"\n οἳ κατεσθίουσιν τὰς οἰκίας τῶν χηρῶν\n\nκαὶ προφάσει μακρὰ προσεύχονται· οὗτοι λήμψονται\n\nπερισσότερον κρίμα."
        },
        "20":{
            "0":"\n Ἀναβλέψας δὲ εἶδεν τοὺς\n\nβάλλοντας εἰς τὸ γαζοφυλάκιον τὰ δῶρα αὐτῶν πλουσίους. ",
            "1":"\n εἶδεν δέ τινα χήραν πενιχρὰν βάλλουσαν ἐκεῖ λεπτὰ δύο, ",
            "2":"\n καὶ εἶπεν Ἀληθῶς λέγω ὑμῖν ὅτι ἡ χήρα αὕτη ἡ πτωχὴ\n\nπλεῖον πάντων ἔβαλεν· ",
            "3":"\n πάντες γὰρ οὗτοι ἐκ τοῦ περισσεύοντος\n\nαὐτοῖς ἔβαλον εἰς τὰ δῶρα, αὕτη δὲ ἐκ τοῦ ὑστερήματος \n\nαὐτῆς πάντα τὸν βίον ὃν εἶχεν ἔβαλεν. ",
            "4":"\n \n Καί τινων λεγόντων περὶ τοῦ ἱεροῦ, ὅτι λίθοις καλοῖς\n\nκαὶ ἀναθήμασιν κεκόσμηται, ",
            "5":"\n εἶπεν Ταῦτα ἃ θεωρεῖτε,\n\nἐλεύσονται ἡμέραι ἐν αἷς οὐκ ἀφεθήσεται λίθος ἐπὶ λίθῳ\n\nὧδε ὃς οὐ καταλυθήσεται. ",
            "6":"\n ἐπηρώτησαν δὲ αὐτὸν λέγοντες\n\nΔιδάσκαλε, πότε οὖν ταῦτα ἔσται, καὶ τί τὸ σημεῖον \n\nὅταν μέλλῃ ταῦτα γίνεσθαι; ",
            "7":"\n ὁ δὲ εἶπεν Βλέπετε\n\nμὴ πλανηθῆτε· πολλοὶ γὰρ ἐλεύσονται ἐπὶ τῷ ὀνόματί\n\nμου λέγοντες Ἐγώ εἰμι καί Ὁ καιρὸς ἤγγικεν· μὴ πορευθῆτε \n\nὀπίσω αὐτῶν. ",
            "8":"\n ὅταν δὲ ἀκούσητε πολέμους καὶ\n\nἀκαταστασίας, μὴ πτοηθῆτε·\n δεῖ \n γὰρ ταῦτα\n γενέσθαι \n πρῶτον, ἀλλʼ οὐκ εὐθέως τὸ τέλος. ",
            "9":"\n Τότε ἔλεγεν αὐτοῖς\n Ἐγερθήσεται ἔθνος ἐπʼ ἔθνος καὶ βασιλεία ἐπὶ \n βασιλείαν, ",
            "10":"\n σεισμοί τε μεγάλοι καὶ κατὰ τόπους λοιμοὶ καὶ\n\n\n\n λιμοὶ ἔσονται, φόβηθρά τε καὶ ἀπʼ οὐρανοῦ σημεῖα μεγάλα ἔσται. ",
            "11":"\n πρὸ δὲ τούτων πάντων ἐπιβαλοῦσιν ἐφʼ ὑμᾶς\n \n τὰς χεῖρας αὐτῶν καὶ διώξουσιν, παραδιδόντες εἰς τὰς συναγωγὰς \n\nκαὶ φυλακάς, ἀπαγομένους ἐπὶ βασιλεῖς καὶ ἡγεμόνας \n\nἕνεκεν τοῦ ὀνόματός μου· ",
            "12":"\n ἀποβήσεται ὑμῖν εἰς\n\nμαρτύριον. ",
            "13":"\n θέτε οὖν ἐν ταῖς καρδίαις ὑμῶν μὴ προμελετᾷν\n\nἀπολογηθῆναι, ",
            "14":"\n ἐγὼ γὰρ δώσω ὑμῖν στόμα καὶ σοφίαν ᾗ οὐ\n\nδυνήσονται ἀντιστῆναι ἢ ἀντειπεῖν ἅπαντες οἱ ἀντικείμενοι \n\nὑμῖν. ",
            "15":"\n παραδοθήσεσθε δὲ καὶ ὑπὸ γονέων καὶ ἀδελφῶν \n\nκαὶ συγγενῶν καὶ φίλων, \n\nκαὶ θανατώσουσιν ἐξ ὑμῶν, ",
            "16":"\n καὶ ἔσεσθε μισούμενοι ὑπὸ πάντων διὰ τὸ ὄνομά μου. ",
            "17":"\n καὶ \n\nθρὶξ ἐκ τῆς κεφαλῆς ὑμῶν οὐ μὴ ἀπόληται. ",
            "18":"\n ἐν τῇ ὑπομονῇ \n\nὑμῶν κτήσεσθε τὰς ψυχὰς ὑμῶν. ",
            "19":"\n Ὅταν δὲ ἴδητε\n\nκυκλουμένην ὑπὸ στρατοπέδων Ἰερουσαλήμ, τότε γνῶτε\n\nὅτι ἤγγικεν ἡ ἐρήμωσις αὐτῆς. ",
            "20":"\n τότε οἱ ἐν τῇ Ἰουδαίᾳ\n\nφευγέτωσαν εἰς τὰ ὄρη, καὶ οἱ ἐν μέσῳ αὐτῆς ἐκχωρείτωσαν, \n\nκαὶ οἱ ἐν ταῖς χώραις μὴ εἰσερχέσθωσαν εἰς αὐτήν, ",
            "21":"\n ὅτι\n ἡμέραι ἐκδικήσεως \n αὗταί εἰσιν τοῦ πλησθῆναι πάντα\n\nτὰ γεγραμμένα. ",
            "22":"\n οὐαὶ ταῖς ἐν γαστρὶ ἐχούσαις καὶ ταῖς\n\nθηλαζούσαις ἐν ἐκείναις ταῖς ἡμέραις· ἔσται γὰρ ἀνάγκη\n\nμεγάλη ἐπὶ τῆς γῆς καὶ ὀργὴ τῷ λαῷ τούτῳ, ",
            "23":"\n καὶ πεσοῦνται\n\nστόματι μαχαίρης καὶ αἰχμαλωτισθήσονται εἰς τὰ ἔθνη\n\nπάντα, καὶ\n Ἰερουσαλὴμ \n ἔσται\n πατουμένη ὑπὸ ἐθνῶν, \n ἄχρι οὗ πληρωθῶσιν [καὶ ἔσονται] καιροὶ ἐθνῶν. ",
            "24":"\n καὶ\n\nἔσονται σημεῖα ἐν ἡλίῳ καὶ σελήνῃ καὶ ἄστροις, καὶ ἐπὶ\n\nτῆς γῆς συνοχὴ ἐθνῶν ἐν ἀπορίᾳ ἠχοῦς θαλάσσης καὶ\n\nσάλου, ",
            "25":"\n ἀποψυχόντων ἀνθρώπων ἀπὸ φόβου καὶ προσδοκίας\n\nτῶν ἐπερχομένων τῇ οἰκουμένῃ,\n αἱ \n γὰρ\n δυνάμεις τῶν οὐρανῶν σαλευθήσονται. ",
            "26":"\n καὶ τότε ὄψονται\n τὸν υἱὸν τοῦ ἀνθρώπου ἐρχόμενον ἐν νεφέλῃ \n μετὰ δυνάμεως καὶ δόξης \n\nπολλῆς. ",
            "27":"\n Ἀρχομένων δὲ τούτων γίνεσθαι ἀνακύψατε καὶ\n\nἐπάρατε τὰς κεφαλὰς ὑμῶν, διότι. ἐγγίζει ἡ ἀπολύτρωσις\n\nὑμῶν. ",
            "28":"\n Καὶ εἶπεν παραβολὴν αὐτοῖς Ἴδετε\n\nτὴν συκῆν καὶ πάντα τὰ δένδρα· ",
            "29":"\n ὅταν προβάλωσιν ἤδη,\n\nβλέποντες ἀφʼ ἑαυτῶν γινώσκετε ὅτι ἤδη ἐγγὺς τὸ θέρος\n \n ἐστίν· ",
            "30":"\n οὕτως καὶ ὑμεῖς, \n\nὅταν ἴδητε ταῦτα γινόμενα, γινώσκετε\n\nὅτι ἐγγύς ἐστιν ἡ βασιλεία τοῦ θεοῦ. ",
            "31":"\n ἀμὴν λέγω\n\nὑμῖν ὅτι οὐ μὴ παρέλθῃ ἡ γενεὰ αὕτη ἕως [ἂν] πάντα γένηται. ",
            "32":"\n ὁ οὐρανὸς καὶ ἡ γῆ παρελεύσονται, \n\nοἱ δὲ λόγοι μου\n\nοὐ μὴ παρελεύσονται. ",
            "33":"\n Προσέχετε δὲ ἑαυτοῖς μή ποτε\n\nβαρηθῶσιν αἱ καρδίαι ὑμῶν ἐν κρεπάλῃ καὶ μέθῃ καὶ μερίμναις \n\nβιωτικαῖς, καὶ ἐπιστῇ ἐφʼ ὑμᾶς ἐφνίδιος ἡ ἡμέρα\n\nἐκείνη ὡς\n παγίς· ",
            "34":"\n ἐπεισελεύσεται γὰρ\n ἐπὶ \n πάντας\n τοὺς καθημένους ἐπὶ \n πρόσωπον πάσης\n τῆς γῆς. ",
            "35":"\n ἀγρυπνεῖτε\n\nδὲ ἐν παντὶ καιρῷ δεόμενοι ἵνα κατισχύσητε ἐκφυγεῖν ταῦτα\n\nπάντα τὰ μέλλοντα γίνεσθαι, καὶ σταθῆναι ἔμπροσθεν τοῦ\n\nυἱοῦ τοῦ ἀνθρώπου. ",
            "36":"\n \n Ἦν δὲ τὰς ἡμέρας ἐν τῷ ἱερῷ διδάσκων, τὰς δὲ νύκτας\n\nἐξερχόμενος ηὐλίζετο εἰς τὸ ὄρος τὸ καλούμενον Ἐλαιῶν· ",
            "37":"\n καὶ πᾶς ὁ λαὸς ὤρθριζεν πρὸς αὐτὸν ἐν τῷ ἱερῷ ἀκούειν\n\n\n\n αὐτοῦ."
        },
        "21":{
            "0":"\n \n ΗΓΓΙΖΕΝ δὲ ἡ ἑορτὴ τῶν ἀζύμων ἡ λεγομένη Πάσχα. ",
            "1":"\n Καὶ ἐζήτουν οἱ ἀρχιερεῖς καὶ οἱ γραμματεῖς τὸ πῶς\n\nἀνέλωσιν αὐτόν, ἐφοβοῦντο γὰρ τὸν λαόν. ",
            "2":"\n Εἰσῆλθεν\n\nδὲ Σατανᾶς εἰς Ἰούδαν τὸν καλούμενον Ἰσκαριώτην,\n\nὄντα ἐκ τοῦ ἀριθμοῦ τῶν δώδεκα· ",
            "3":"\n καὶ ἀπελθὼν συνελάλησεν\n\nτοῖς ἀρχιερεῦσιν καὶ στρατηγοῖς τὸ πῶς αὐτοῖς παραδῷ\n\nαὐτόν. ",
            "4":"\n καὶ ἐχάρησαν καὶ συνέθεντο αὐτῷ ἀργύριον δοῦναι. ",
            "5":"\n καὶ ἐξωμολόγησεν, καὶ ἐζήτει εὐκαιρίαν τοῦ παραδοῦναι\n\nαὐτὸν ἄτερ ὄχλου αὐτοῖς. ",
            "6":"\n \n Ἦλθεν δὲ ἡ ἡμέρα τῶν ἀζύμων, ᾗ ἔδει θύεσθαι τὸ\n\nπάσχα· ",
            "7":"\n καὶ ἀπέστειλεν Πέτρον καὶ Ἰωάνην εἰπών Πορευθέντες\n\nἑτοιμάσατε ἡμῖν τὸ πάσχα ἵνα φάγωμεν. ",
            "8":"\n οἱ δὲ\n\nεἶπαν αὐτῷ Ποῦ θέλεις ἑτοιμάσωμεν; ",
            "9":"\n ὁ δὲ εἶπεν αὐτοῖς\n\nἸδοὺ εἰσελθόντων ὑμῶν εἰς τὴν πόλιν συναντήσει\n \n ὑμῖν ἄνθρωπος κεράμιον ὕδατος βαστάζων· ἀκολουθήσατε\n\nαὐτῷ εἰς τὴν οἰκίαν εἰς ἣν εἰσπορεύεται. ",
            "10":"\n καὶ ἐρεῖτε τῷ οἰκοδεσπότῃ \n\nτῆς οἰκίας Λέγει σοι ὁ διδάσκαλος Ποῦ ἐστὶν \n\nτὸ κατάλυμα ὅπου τὸ πάσχα μετὰ τῶν μαθητῶν μου φάγω; ",
            "11":"\n κἀκεῖνος ὑμῖν δείξει ἀνάγαιον μέγα ἐστρωμένον· ἐκεῖ ἑτοιμάσατε. ",
            "12":"\n ἀπελθόντες δὲ εὗρον καθὼς εἰρήκει αὐτοῖς, \n\nκαὶ\n\nἡτοίμασαν τὸ πάσχα. ",
            "13":"\n Καὶ ὅτε ἐγένετο ἡ ὥρα,\n\nἀνέπεσεν καὶ οἱ ἀπόστολοι σὺν αὐτῷ. ",
            "14":"\n καὶ εἶπεν πρὸς\n\nαὐτούς Ἐπιθυμίᾳ ἐπεθύμησα τοῦτο τὸ πάσχα φαγεῖν\n\nμεθʼ ὑμῶν πρὸ τοῦ με παθεῖν· ",
            "15":"\n λέγω γὰρ ὑμῖν ὅτι οὐ\n\nμὴ φάγω αὐτὸ ἕως ὅτου πληρωθῇ ἐν τῇ βασιλείᾳ τοῦ θεοῦ. ",
            "16":"\n καὶ δεξάμενος ποτήριον εὐχαριστήσας εἶπεν Λάβετε\n\nτοῦτο καὶ διαμερίσατε εἰς ἑαυτούς· ",
            "17":"\n λέγω γὰρ ὑμῖν, \n\nοὐ μὴ\n\nπίω ἀπὸ τοῦ νῦν ἀπὸ τοῦ γενήματος τῆς ἀμπέλου ἕως οὗ ἡ\n\nβασιλεία τοῦ θεοῦ ἔλθῃ. ",
            "18":"\n καὶ λαβὼν ἄρτον εὐχαριστήσας\n\nἔκλασεν καὶ ἔδωκεν αὐτοῖς λέγων Τοῦτό ἐστιν τὸ σῶμά\n\nμου ⟦τὸ ὑπὲρ ὑμῶν διδόμενον· τοῦτο ποιεῖτε εἰς τὴν ἐμὴν\n\nἀνάμνησιν. ",
            "19":"\n καὶ τὸ ποτήριον ὡσαύτως μετὰ τὸ δειπνῆσαι,\n\nλέγων Τοῦτο τὸ ποτήριον ἡ καινὴ\n διαθήκη \n ἐν\n τῷ αἵματί \n μου, τὸ ὑπὲρ ὑμῶν ἐκχυννόμενον⟧. ",
            "20":"\n πλὴν ἰδοὺ ἡ χεὶρ τοῦ\n\nπαραδιδόντος με μετʼ ἐμοῦ ἐπὶ τῆς τραπέζης· ",
            "21":"\n ὅτι ὁ υἱὸς\n\nμὲν τοῦ ἀνθρώπου κατὰ τὸ ὡρισμένον πορεύεται, πλὴν οὐαὶ\n\nτῷ ἀνθρώπῳ ἐκείνῳ διʼ οὗ παραδίδοται. ",
            "22":"\n καὶ αὐτοὶ ἤρξαντο\n\nσυνζητεῖν πρὸς ἑαυτοὺς τὸ τίς ἄρα εἴη ἐξ αὐτῶν ὁ τοῦτο\n\nμέλλων πράσσειν. ",
            "23":"\n Ἐγένετο δὲ καὶ φιλονεικία\n\nἐν αὐτοῖς, τὸ τίς αὐτῶν δοκεῖ εἶναι μείζων. ",
            "24":"\n ὁ δὲ εἶπεν αὐτοῖς \n\nΟἱ βασιλεῖς τῶν ἐθνῶν κυριεύουσιν αὐτῶν καὶ οἱ\n\nἐξουσιάζοντες αὐτῶν εὐεργέται καλοῦνται. ",
            "25":"\n ὑμεῖς δὲ οὐχ οὕτως, \n\nἀλλʼ ὁ μείζων ἐν ὑμῖν γινέσθω ὡς ὁ νεώτερος, καὶ ὁ\n\nἡγούμενος ὡς ὁ διακονῶν· ",
            "26":"\n τίς γὰρ μείζων, \n\nὁ ἀνακείμενος ἢ\n\nὁ διακονῶν; οὐχὶ ὁ ἀνακείμενος; ἐγὼ δὲ ἐν μέσῳ ὑμῶν\n\nεἰμὶ ὡς ὁ διακονῶν. ",
            "27":"\n Ὑμεῖς δέ ἐστε οἱ διαμεμενηκότες\n\nμετʼ ἐμοῦ ἐν τοῖς πειρασμοῖς μου· ",
            "28":"\n κἀγὼ διατίθεμαι ὑμῖν,\n \n καθὼς διέθετό μοι ὁ πατήρ μου βασιλείαν, ",
            "29":"\n ἵνα ἔσθητε καὶ\n\nπίνητε ἐπὶ τῆς τραπέζης μου ἐν τῇ βασιλείᾳ μου, καὶ\n\n\n\n καθῆσθε ἐπὶ θρόνων τὰς δώδεκα φυλὰς κρίνοντες τοῦ\n\nἸσραήλ. ",
            "30":"\n Σίμων Σίμων, ἰδοὺ ὁ Σατανᾶς ἐξῃτήσατο ὑμᾶς\n\nτοῦ σινιάσαι ὡς τὸν σῖτον· ",
            "31":"\n ἐγὼ δὲ ἐδεήθην περὶ σοῦ ἵνα\n\nμὴ ἐκλίπῃ ἡ πίστις σου· καὶ σύ ποτε ἐπιστρέψας στήρισον\n\nτοὺς ἀδελφούς σου. ",
            "32":"\n ὁ δὲ εἶπεν αὐτῷ Κύριε, μετὰ σοῦ\n\nἕτοιμός εἰμι καὶ εἰς φυλακὴν καὶ εἰς θάνατον πορεύεσθαι. ",
            "33":"\n ὁ δὲ εἶπεν Λέγω σοι, Πέτρε, οὐ φωνήσει σήμερον ἀλέκτωρ\n\nἕως τρίς με ἀπαρνήσῃ εἰδέναι. ",
            "34":"\n Καὶ\n\nεἶπεν αὐτοῖς Ὅτε ἀπέστειλα ὑμᾶς ἄτερ βαλλαντίου καὶ\n\nπήρας καὶ ὑποδημάτων, μή τινος ὑστερήσατε; οἱ δὲ εἶπαν\n\nΟὐθενός. ",
            "35":"\n εἶπεν δὲ αὐτοῖς Ἀλλὰ νῦν ὁ ἔχων βαλλάντιον\n\nἀράτω, ὁμοίως καὶ πήραν, καὶ ὁ μὴ ἔχων πωλησάτω τὸ\n\nἱμάτιον αὐτοῦ καὶ ἀγορασάτω μάχαιραν. ",
            "36":"\n λέγω γὰρ ὑμῖν\n\nὅτι τοῦτο τὸ γεγραμμένον δεῖ τελεσθῆναι ἐν ἐμοί, τό\n Καὶ μετὰ ἀνόμων ἐλογίσθη· \n καὶ γὰρ τὸ περὶ ἐμοῦ τέλος\n\nἔχει. ",
            "37":"\n οἱ δὲ εἶπαν Κύριε, ἰδοὺ μάχαιραι ὧδε δύο. ὁ δὲ\n\nεἶπεν αὐτοῖς Ἱκανόν ἐστιν. ",
            "38":"\n \n Καὶ ἐξελθὼν ἐπορεύθη κατὰ τὸ ἔθος εἰς τὸ Ὄρος τῶν\n\nἘλαιῶν· ἠκολούθησαν δὲ αὐτῷ [καὶ] οἱ μαθηταί. ",
            "39":"\n γενόμενος\n\nδὲ ἐπὶ τοῦ τόπου εἶπεν αὐτοῖς Προσεύχεσθε μὴ\n\nεἰσελθεῖν εἰς πειρασμόν. ",
            "40":"\n καὶ αὐτὸς ἀπεσπάσθη ἀπʼ αὐτῶν\n\nὡσεὶ λίθου βολήν, καὶ θεὶς τὰ γόνατα προσηύχετο\n\n\n\n λέγων Πάτερ, ",
            "41":"\n εἰ βούλει παρένεγκε τοῦτο τὸ ποτήριον\n\nἀπʼ ἐμοῦ· πλὴν μὴ τὸ θέλημά μου ἀλλὰ τὸ σὸν γινέσθω. ",
            "42":"\n ⟦ὤφθη δὲ αὐτῷ ἄγγελος ἀπὸ τοῦ οὐρανοῦ ἐνισχύων αὐτόν. ",
            "43":"\n καὶ γενόμενος ἐν ἀγωνίᾳ ἐκτενέστερον προσηύχετο· καὶ\n\nἐγένετο ὁ ἱδρὼς αὐτοῦ ὡσεὶ θρόμβοι αἵματος καταβαίνοντες \n\nἐπὶ τὴν γῆν.⟧ ",
            "44":"\n καὶ ἀναστὰς ἀπὸ τῆς προσευχῆς ἐλθὼν\n\nπρὸς τοὺς μαθητὰς εὗρεν κοιμωμένους αὐτοὺς ἀπὸ τῆς\n\nλύπης, \n\nκαὶ εἶπεν αὐτοῖς Τί καθεύδετε; ",
            "45":"\n ἀναστάντες προσεύχεσθε,\n \n ἵνα μὴ εἰσέλθητε εἰς πειρασμόν. ",
            "46":"\n Ἔτι\n\nαὐτοῦ λαλοῦντος ἰδοὺ ὄχλος, καὶ ὁ λεγόμενος Ἰούδας εἷς\n\nτῶν δώδεκα προήρχετο αὐτούς, καὶ ἤγγισεν τῷ Ἰησοῦ\n\nφιλῆσαι αὐτόν. ",
            "47":"\n Ἰησοῦς δὲ εἶπεν αὐτῷ Ἰούδα, φιλήματι\n\nτὸν υἱὸν τοῦ ἀνθρώπου παραδίδως; ",
            "48":"\n ἰδόντες δὲ οἱ περὶ αὐτὸν \n\nτὸ ἐσόμενον εἶπαν Κύριε, εἰ πατάξομεν ἐν μαχαίρῃ; ",
            "49":"\n καὶ ἐπάταξεν εἷς τις ἐξ αὐτῶν τοῦ ἀρχιερέως τὸν δοῦλον καὶ\n\nἀφεῖλεν τὸ οὖς αὐτοῦ τὸ δεξιόν. ",
            "50":"\n ἀποκριθεὶς δὲ [ὁ] Ἰησοῦς\n\nεἶπεν Ἐᾶτε ἕως τούτου· καὶ ἁψάμενος τοῦ ὠτίου ἰάσατο\n\nαὐτόν. ",
            "51":"\n εἶπεν δὲ Ἰησοῦς πρὸς τοὺς παραγενομένους ἐπʼ αὐτὸν \n\nἀρχιερεῖς καὶ στρατηγοὺς τοῦ ἱεροῦ καὶ πρεσβυτέρους \n\nὩς ἐπὶ λῃστὴν ἐξήλθατε μετὰ μαχαιρῶν καὶ ξύλων; ",
            "52":"\n καθʼ ἡμέραν ὄντος μου μεθʼ ὑμῶν ἐν τῷ ἱερῷ οὐκ \n\nἐξετείνατε τὰς χεῖρας ἐπʼ ἐμέ· ἀλλʼ αὕτη ἐστὶν ὑμῶν\n\nἡ ὥρα καὶ ἡ ἐξουσία τοῦ σκότους. ",
            "53":"\n \n Συλλαβόντες δὲ αὐτὸν ἤγαγον καὶ εἰσήγαγον εἰς τὴν\n\nοἰκίαν τοῦ ἀρχιερέως· ὁ δὲ Πέτρος ἠκολούθει μακρόθεν. ",
            "54":"\n περιαψάντων δὲ πῦρ ἐν μέσῳ τῆς αὐλῆς καὶ συνκαθισάντων \n\nἐκάθητο ὁ Πέτρος μέσος αὐτῶν. ",
            "55":"\n ἰδοῦσα δὲ αὐτὸν\n\nπαιδίσκη τις καθήμενον πρὸς τὸ φῶς καὶ ἀτενίσασα αὐτῷ\n\nεἶπεν Καὶ οὗτος σὺν αὐτῷ ἦν· ",
            "56":"\n ὁ δὲ ἠρνήσατο λέγων \n\nΟὐκ οἶδα αὐτόν, γύναι. ",
            "57":"\n καὶ μετὰ βραχὺ ἕτερος\n\nἰδὼν αὐτὸν ἔφη Καὶ σὺ ἐξ αὐτῶν εἶ· ὁ δὲ Πέτρος\n\nἔφη Ἄνθρωπε, οὐκ εἰμί. ",
            "58":"\n καὶ διαστάσης ὡσεὶ ὥρας μιᾶς\n\nἄλλος τις διισχυρίζετο λέγων Ἐπʼ ἀληθείας καὶ οὗτος\n\nμετʼ αὐτοῦ ἦν, \n\nκαὶ γὰρ Γαλιλαῖός ἐστιν· ",
            "59":"\n εἶπεν δὲ ὁ Πέτρος \n\nἌνθρωπε, οὐκ οἶδα ὃ λέγεις. καὶ παραχρῆμα ἔτι\n\nλαλοῦντος αὐτοῦ ἐφώνησεν ἀλέκτωρ. ",
            "60":"\n καὶ στραφεὶς ὁ\n\nκύριος ἐνέβλεψεν τῷ Πέτρῳ, καὶ ὑπεμνήσθη ὁ Πέτρος τοῦ\n\nῥήματος τοῦ κυρίου ὡς εἶπεν αὐτῷ ὅτι Πρὶν ἀλέκτορα\n\nφωνῆσαι σήμερον ἀπαρνήσῃ με τρίς. ",
            "61":"\n [καὶ ἐξελθὼν ἔξω\n\n\n\nἔκλαυσεν πικρῶς.] ",
            "62":"\n Καὶ οἱ ἄνδρες οἱ συνέχοντες \n\nαὐτὸν ἐνέπαιζον αὐτῷ δέροντες, ",
            "63":"\n καὶ περικαλύψαντες αὐτὸν\n \n ἐπηρώτων λέγοντες Προφήτευσον, τίς ἐστιν ὁ παίσας \n\nσε; ",
            "64":"\n καὶ ἕτερα πολλὰ βλασφημοῦντες ἔλεγον εἰς αὐτόν. ",
            "65":"\n \n Καὶ ὡς ἐγένετο ἡμέρα, συνήχθη τὸ πρεσβυτέριον τοῦ\n\nλαοῦ, ἀρχιερεῖς τε καὶ γραμματεῖς, καὶ ἀπήγαγον αὐτὸν εἰς\n\nτὸ συνέδριον αὐτῶν, ",
            "66":"\n λέγοντες Εἰ σὺ εἶ ὁ χριστός, εἰπὸν\n\nἡμῖν. \n\nεἶπεν δὲ αὐτοῖς Ἐὰν ὑμῖν εἴπω οὐ μὴ πιστεύσητε· ",
            "67":"\n ἐὰν δὲ ἐρωτήσω οὐ μὴ ἀποκριθῆτε. ",
            "68":"\n ἀπὸ τοῦ νῦν δὲ\n\nἔσται\n ὁ υἱὸς τοῦ ἀνθρώπου καθήμενος ἐκ δεξιῶν τῆς δυνάμεως τοῦ θεοῦ. ",
            "69":"\n εἶπαν δὲ πάντες Σὺ οὖν εἶ ὁ υἱὸς\n\nτοῦ θεοῦ; ὁ δὲ πρὸς αὐτοὺς ἔφη Ὑμεῖς λέγετε ὅτι ἐγώ\n\n\n\n εἰμι. ",
            "70":"\n οἱ δὲ εἶπαν Τί ἔτι ἔχομεν μαρτυρίας χρείαν; αὐτοὶ\n\nγὰρ ἠκούσαμεν ἀπὸ τοῦ στόματος αὐτοῦ."
        },
        "22":{
            "0":"\n Καὶ\n\nἀναστὰν ἅπαν τὸ πλῆθος αὐτῶν ἤγαγον αὐτὸν ἐπὶ τὸν\n\nΠειλᾶτον. ",
            "1":"\n ἤρξαντο δὲ κατηγορεῖν αὐτοῦ λέγοντες Τοῦτον εὕραμεν διαστρέφοντα τὸ ἔθνος ἡμῶν καὶ κωλύοντα\n\nφόρους Καίσαρι διδόναι καὶ λέγοντα ἑαυτὸν χριστὸν βασιλέα \n\nεἶναι. ",
            "2":"\n ὁ δὲ Πειλᾶτος ἠρώτησεν αὐτὸν λέγων Σὺ\n\nεἶ ὁ βασιλεὺς τῶν Ἰουδαίων; ὁ δὲ ἀποκριθεὶς αὐτῷ ἔφη\n\n\n\n Σὺ λέγεις. ",
            "3":"\n ὁ δὲ Πειλᾶτος εἶπεν πρὸς τοὺς ἀρχιερεῖς\n\nκαὶ τοὺς ὄχλους Οὐδὲν εὑρίσκω αἴτιον ἐν τῷ ἀνθρώπῳ\n\nτούτῳ. ",
            "4":"\n οἱ δὲ ἐπίσχυον λέγοντες ὅτι Ἀνασείει τὸν λαὸν\n\nδιδάσκων καθʼ ὅλης τῆς Ἰουδαίας, καὶ ἀρξάμενος ἀπὸ τῆς\n\n\n\n Γαλιλαίας ἕως ὧδε. ",
            "5":"\n Πειλᾶτος δὲ ἀκούσας ἐπηρώτησεν εἰ\n\n[ὁ] ἄνθρωπος Γαλιλαῖός ἐστιν, ",
            "6":"\n καὶ ἐπιγνοὺς ὅτι ἐκ τῆς\n\nἐξουσίας Ἡρῴδου ἐστὶν ἀνέπεμψεν αὐτὸν πρὸς Ἡρῴδην,\n\nὄντα καὶ αὐτὸν ἐν Ἰεροσολύμοις ἐν ταύταις ταῖς ἡμέραις. ",
            "7":"\n Ὁ δὲ Ἡρῴδης ἰδὼν τὸν Ἰησοῦν ἐχάρη λίαν, \n\nἦν\n\nγὰρ ἐξ ἱκανῶν χρόνων θέλων ἰδεῖν αὐτὸν διὰ τὸ ἀκούειν\n\nπερὶ αὐτοῦ, καὶ ἤλπιζέν τι σημεῖον ἰδεῖν ὑπʼ αὐτοῦ γινόμενον. ",
            "8":"\n ἐπηρώτα δὲ αὐτὸν ἐν λόγοις ἱκανοῖς· αὐτὸς δὲ\n\nοὐδὲν ἀπεκρίνατο αὐτῷ. ",
            "9":"\n ἱστήκεισαν δὲ οἱ ἀρχιερεῖς καὶ\n\nοἱ γραμματεῖς εὐτόνως κατηγοροῦντες αὐτοῦ. ",
            "10":"\n ἐξουθενήσας\n\n\n\n δὲ αὐτὸν ὁ Ἡρῴδης σὺν τοῖς στρατεύμασιν αὐτοῦ καὶ ἐμπαίξας\n \n περιβαλὼν ἐσθῆτα λαμπρὰν ἀνέπεμψεν αὐτὸν τῷ\n\nΠειλάτῳ. ",
            "11":"\n Ἐγένοντο δὲ φίλοι ὅ τε Ἡρῴδης καὶ ὁ Πειλᾶτος \n\nἐν αὐτῇ τῇ ἡμέρᾳ μετʼ ἀλλήλων· προϋπῆρχον γὰρ ἐν\n\nἔχθρᾳ ὄντες πρὸς αὑτούς. ",
            "12":"\n Πειλᾶτος δὲ συνκαλεσάμενος \n\nτοὺς ἀρχιερεῖς καὶ τοὺς ἄρχοντας καὶ τὸν λαὸν ",
            "13":"\n εἶπεν πρὸς αὐτούς Προσηνέγκατέ μοι τὸν ἄνθρωπον τοῦτον \n\nὡς ἀποστρέφοντα τὸν λαόν, καὶ ἰδοὺ ἐγὼ ἐνώπιον ὑμῶν\n\nἀνακρίνας οὐθὲν εὗρον ἐν τῷ ἀνθρώπῳ τούτῳ αἴτιον ὧν\n\nκατηγορεῖτε κατʼ αὐτοῦ. ",
            "14":"\n ἀλλʼ οὐδὲ Ἡρῴδης, \n\nἀνέπεμψεν\n\nγὰρ αὐτὸν πρὸς ἡμᾶς· καὶ ἰδοὺ οὐδὲν ἄξιον θανάτου ἐστὶν\n\nπεπραγμένον αὐτῷ· ",
            "15":"\n παιδεύσας οὖν αὐτὸν ἀπολύσω. ",
            "16":"",
            "17":"\n ἀνέκραγον \n\nδὲ πανπληθεὶ λέγοντες Αἶρε τοῦτον, ἀπόλυσον\n\nδὲ ἡμῖν τὸν Βαραββᾶν· ",
            "18":"\n ὅστις ἦν διὰ στάσιν τινὰ γενομένην \n\nἐν τῇ πόλει καὶ φόνον βληθεὶς ἐν τῇ φυλακῇ. ",
            "19":"\n πάλιν δὲ ὁ Πειλᾶτος προσεφώνησεν αὐτοῖς, θέλων ἀπολῦσαι \n\nτὸν Ἰησοῦν. ",
            "20":"\n οἱ δὲ ἐπεφώνουν λέγοντες Σταύρου\n\nσταύρου αὐτόν. ",
            "21":"\n ὁ δὲ τρίτον εἶπεν πρὸς αὐτούς Τί γὰρ\n\nκακὸν ἐποίησεν οὗτος; οὐδὲν αἴτιον θανάτου εὗρον ἐν\n\nαὐτῷ· παιδεύσας οὖν αὐτὸν ἀπολύσω. ",
            "22":"\n οἱ δὲ ἐπέκειντο\n\nφωναῖς μεγάλαις αἰτούμενοι αὐτὸν σταυρωθῆναι, καὶ \n\nκατίσχυον αἱ φωναὶ αὐτῶν. ",
            "23":"\n καὶ Πειλᾶτος ἐπέκρινεν γενέσθαι \n\nτὸ αἴτημα αὐτῶν· ",
            "24":"\n ἀπέλυσεν δὲ τὸν διὰ στάσιν καὶ\n\nφόνον βεβλημένον εἰς φυλακὴν ὃν ᾐτοῦντο, τὸν δὲ Ἰησοῦν\n\nπαρέδωκεν τῷ θελήματι αὐτῶν. ",
            "25":"\n \n Καὶ ὡς ἀπήγαγον αὐτόν, ἐπιλαβόμενοι Σίμωνά τινα \n\nΚυρηναῖον ἐρχόμενον ἀπʼ ἀγροῦ ἐπέθηκαν αὐτῷ τὸν σταυρὸν \n\nφέρειν ὄπισθεν τοῦ Ἰησοῦ. ",
            "26":"\n Ἠκολούθει δὲ αὐτῷ πολὺ\n\nπλῆθος τοῦ λαοῦ καὶ γυναικῶν αἳ ἐκόπτοντο καὶ ἐθρήνουν\n\nαὐτόν. ",
            "27":"\n στραφεὶς δὲ πρὸς αὐτὰς Ἰησοῦς εἶπεν Θυγατέρες \n\nἸερουσαλήμ, μὴ κλαίετε ἐπʼ ἐμέ· πλὴν ἐφʼ ἑαυτὰς\n\nκλαίετε καὶ ἐπὶ τὰ τέκνα ὑμῶν, ",
            "28":"\n ὅτι ἰδοὺ ἔρχονται ἡμέραι\n\nἐν αἷς ἐροῦσιν Μακάριαι αἱ στεῖραι καὶ αἱ κοιλίαι αἳ\n\nοὐκ ἐγέννησαν καὶ μαστοὶ οἳ οὐκ ἔθρεψαν. ",
            "29":"\n τότε ἄρξονται\n \n λέγειν τοῖς ὄρεσιν Πέσατε ἐφʼ ἡμᾶς, καὶ τοῖς βουνοῖς Καλύψατε ἡμᾶς· ",
            "30":"\n ὅτι εἰ ἐν ὑγρῷ ξύλῳ ταῦτα\n\nποιοῦσιν, \n\nἐν τῷ ξηρῷ τί γένηται; ",
            "31":"\n Ἤγοντο δὲ καὶ ἕτεροι\n\nκακοῦργοι δύο σὺν αὐτῷ ἀναιρεθῆναι. ",
            "32":"\n Καὶ ὅτε\n\nἦλθαν ἐπὶ τὸν τόπον τὸν καλούμενον Κρανίον, ἐκεῖ ἐσταύρωσαν \n\nαὐτὸν καὶ τοὺς κακούργους, ὃν μὲν ἐκ δεξιῶν ὃν δὲ\n\nἐξ ἀριστερῶν. ",
            "33":"\n ⟦ὁ δὲ Ἰησοῦς ἔλεγεν Πάτερ, ἄφες αὐτοῖς,\n\nοὐ γὰρ οἴδασιν τί ποιοῦσιν.⟧\n διαμεριζόμενοι \n δὲ\n τὰ ἱμάτια αὐτοῦ ἔβαλον κλῆρον. ",
            "34":"\n καὶ ἱστήκει ὁ λαὸς\n θεωρῶν. ἐξεμυκτήριζον \n δὲ καὶ οἱ ἄρχοντες λέγοντες Ἄλλους \n\nἔσωσεν, σωσάτω ἑαυτόν, εἰ οὗτός ἐστιν ὁ χριστὸς τοῦ\n\nθεοῦ, ὁ ἐκλεκτός. ",
            "35":"\n ἐνέπαιξαν δὲ αὐτῷ καὶ οἱ στρατιῶται\n\nπροσερχόμενοι,\n ὄξος \n προσφέροντες αὐτῷ ",
            "36":"\n καὶ λέγοντες Εἰ\n\nσὺ εἶ ὁ βασιλεὺς τῶν Ἰουδαίων, σῶσον σεαυτόν. ",
            "37":"\n ἦν δὲ\n\nκαὶ ἐπιγραφὴ ἐπʼ αὐτῷ Ο ΒΑΣΙΛΕΥΣ ΤΩΝ ΙΟΥΔΑΙΩΝ \n\nΟΥΤΟΣ. ",
            "38":"\n Εἷς δὲ τῶν κρεμασθέντων κακούργων\n\nἐβλασφήμει αὐτόν Οὐχὶ σὺ εἶ ὁ χριστός; σῶσον σεαυτὸν \n\nκαὶ ἡμᾶς. ",
            "39":"\n ἀποκριθεὶς δὲ ὁ ἕτερος ἐπιτιμῶν αὐτῷ\n\nἔφη Οὐδὲ φοβῇ σὺ τὸν θεόν, ὅτι ἐν τῷ αὐτῷ κρίματι εἶ;\n\nκαὶ ἡμεῖς μὲν δικαίως, ",
            "40":"\n ἄξια γὰρ ὧν ἐπράξαμεν ἀπολαμβάνομεν·\n\nοὗτος δὲ οὐδὲν ἄτοπον ἔπραξεν. ",
            "41":"\n καὶ ἔλεγεν Ἰησοῦ, μνήσθητί μου ὅταν ἔλθῃς εἰς τὴν βασιλείαν σου. ",
            "42":"\n καὶ εἶπεν αὐτῷ Ἀμήν σοι λέγω, σήμερον μετʼ ἐμοῦ ἔσῃ\n\nἐν τῷ παραδείσῳ. ",
            "43":"\n Καὶ ἦν ἤδη ὡσεὶ ὥρα ἕκτη καὶ σκότος\n\n\n\n ἐγένετο ἐφʼ ὅλην τὴν γῆν \n\nἕως ὥρας ἐνάτης ",
            "44":"\n τοῦ ἡλίου ἐκλείποντος,\n\nἐσχίσθη δὲ τὸ καταπέτασμα τοῦ ναοῦ μέσον. ",
            "45":"\n καὶ\n\nφωνήσας φωνῇ μεγάλῃ ὁ Ἰησοῦς εἶπεν Πάτερ,\n εἰς χεῖράς σου παρατίθεμαι τὸ πνεῦμά μου· \n τοῦτο δὲ εἰπὼν ἐξέπνευσεν. ",
            "46":"\n Ἰδὼν δὲ ὁ ἑκατοντάρχης τὸ γενόμενον ἐδόξαζεν\n\nτὸν θεὸν λέγων Ὄντως ὁ ἄνθρωπος οὗτος δίκαιος ἦν. ",
            "47":"\n καὶ\n\nπάντες οἱ συνπαραγενόμενοι ὄχλοι ἐπὶ τὴν θεωρίαν ταύτην,\n\n\n\n θεωρήσαντες τὰ γενόμενα, τύπτοντες τὰ στήθη ὑπέστρεφον. ",
            "48":"\n ἱστήκεισαν \n δὲ πάντες\n οἱ γνωστοὶ \n αὐτῷ\n ἀπὸ μακρόθεν, \n \n καὶ γυναῖκες αἱ συνακολουθοῦσαι αὐτῷ ἀπὸ τῆς Γαλιλαίας, \n\nὁρῶσαι ταῦτα. ",
            "49":"\n \n Καὶ ἰδοὺ ἀνὴρ ὀνόματι Ἰωσὴφ βουλευτὴς ὑπάρχων,\n\nἀνὴρ ἀγαθὸς καὶ δίκαιος, ",
            "50":"\n — οὗτος οὐκ ἦν συνκατατεθειμένος \n\nτῇ βουλῇ καὶ τῇ πράξει αὐτῶν,— ἀπὸ Ἁριμαθαίας\n\nπόλεως τῶν Ἰουδαίων, ὃς προσεδέχετο τὴν βασιλείαν τοῦ\n\nθεοῦ, ",
            "51":"\n οὗτος προσελθὼν τῷ Πειλάτῳ ᾐτήσατο τὸ σῶμα τοῦ\n\nἸησοῦ, ",
            "52":"\n καὶ καθελὼν ἐνετύλιξεν αὐτὸ σινδόνι, καὶ ἔθηκεν\n\nαὐτὸν ἐν μνήματι λαξευτῷ οὗ οὐκ ἦν οὐδεὶς οὔπω κείμενος. ",
            "53":"\n Καὶ ἡμέρα ἦν παρασκευῆς, καὶ σάββατον ἐπέφωσκεν. ",
            "54":"\n Κατακολουθήσασαι δὲ αἱ γυναῖκες, \n\nαἳτινες ἦσαν \n\nσυνεληλυθυῖαι ἐκ τῆς Γαλιλαίας αὐτῷ, ἐθεάσαντο τὸ μνημεῖον \n\nκαὶ ὡς ἐτέθη τὸ σῶμα αὐτοῦ, ",
            "55":"\n ὑποστρέψασαι δὲ ἡτοίμασαν \n\nἀρώματα καὶ μύρα.\n \n Καὶ τὸ μὲν σάββατον ἡσύχασαν κατὰ τὴν ἐντολήν,"
        },
        "23":{
            "0":"\n τῇ δὲ μιᾷ τῶν σαββάτων ὄρθρου βαθέως ἐπὶ τὸ μνῆμα\n\nἦλθαν φέρουσαι ἃ ἡτοίμασαν ἀρώματα. ",
            "1":"\n εὗρον δὲ τὸν\n\nλίθον ἀποκεκυλισμένον ἀπὸ τοῦ μνημείου, ",
            "2":"\n εἰσελθοῦσαι δὲ\n\nοὐχ εὗρον τὸ σῶμα ⟦τοῦ κυρίου Ἰησοῦ⟧. ",
            "3":"\n καὶ ἐγένετο ἐν\n\nτῷ ἀπορεῖσθαι αὐτὰς περὶ τούτου καὶ ἰδοὺ ἄνδρες δύο\n\nἐπέστησαν αὐταῖς ἐν ἐσθῆτι ἀστραπτούσῃ. ",
            "4":"\n ἐμφόβων δὲ\n\nγενομένων αὐτῶν καὶ κλινουσῶν τὰ πρόσωπα εἰς τὴν γῆν\n\nεἶπαν πρὸς αὐτάς\n Τί ζητεῖτε τὸν ζῶντα μετὰ τῶν νεκρῶν; \n ⟦ ",
            "5":"\n οὐκ ἔστιν ὧδε, \n\nἀλλὰ ἠγέρθη.⟧ μνήσθητε ὡς\n\nἐλάλησεν ὑμῖν ἔτι ὢν ἐν τῇ Γαλιλαίᾳ, ",
            "6":"\n λέγων τὸν υἱὸν τοῦ\n\nἀνθρώπου ὅτι δεῖ παραδοθῆναι εἰς χεῖρας ἀνθρώπων ἁμαρτωλῶν \n\nκαὶ σταυρωθῆναι καὶ τῇ τρίτῃ ἡμέρᾳ ἀναστῆναι. ",
            "7":"\n καὶ ἐμνήσθησαν τῶν ῥημάτων αὐτοῦ, ",
            "8":"\n καὶ ὑποστρέψασαι\n\n[ἀπὸ τοῦ μνημείου] ἀπήγγειλαν ταῦτα πάντα τοῖς ἕνδεκα\n\nκαὶ πᾶσιν τοῖς λοιποῖς. ",
            "9":"\n ἦσαν δὲ ἡ Μαγδαληνὴ Μαρία\n\nκαὶ Ἰωάνα καὶ Μαρία ἡ Ἰακώβου· καὶ αἱ λοιπαὶ σὺν αὐταῖς \n\nἔλεγον πρὸς τοὺς ἀποστόλους ταῦτα. ",
            "10":"\n καὶ ἐφάνησαν\n\nἐνώπιον αὐτῶν ὡσεὶ λῆρος τὰ ῥήματα ταῦτα, καὶ ἠπίστουν\n \n αὐταῖς. ",
            "11":"\n ⟦Ὁ δὲ Πέτρος ἀναστὰς ἔδραμεν ἐπὶ τὸ\n\nμνημεῖον· καὶ παρακύψας βλέπει τὰ ὀθόνια μόνα· καὶ\n\nἀπῆλθεν πρὸς αὑτὸν θαυμάζων τὸ γεγονός.⟧ ",
            "12":"\n \n Καὶ ἰδοὺ δύο ἐξ αὐτῶν ἐν αὐτῇ τῇ ἡμέρᾳ ἦσαν πορευόμενοι εἰς κώμην ἀπέχουσαν σταδίους ἑξήκοντα ἀπὸ Ἰερουσαλήμ, \n\nᾗ ὄνομα Ἐμμαούς, ",
            "13":"\n καὶ αὐτοὶ ὡμίλουν πρὸς ἀλλήλους\n\nπερὶ πάντων τῶν συμβεβηκότων τούτων. ",
            "14":"\n καὶ ἐγένετο\n\nἐν τῷ ὁμιλεῖν αὐτοὺς καὶ συνζητεῖν [καὶ] αὐτὸς Ἰησοῦς\n\nἐγγίσας συνεπορεύετο αὐτοῖς, ",
            "15":"\n οἱ δὲ ὀφθαλμοὶ αὐτῶν ἐκρατοῦντο\n\nτοῦ μὴ ἐπιγνῶναι αὐτόν. ",
            "16":"\n εἶπεν δὲ πρὸς αὐτούς\n\nΤίνες οἱ λόγοι οὗτοι οὓς ἀντιβάλλετε πρὸς ἀλλήλους\n\nπεριπατοῦντες; καὶ ἐστάθησαν σκυθρωποί. ",
            "17":"\n ἀποκριθεὶς\n\nδὲ εἷς ὀνόματι Κλεόπας εἶπεν πρὸς αὐτόν Σὺ μόνος\n\nπαροικεῖς Ἰερουσαλὴμ καὶ οὐκ ἔγνως τὰ γενόμενα ἐν\n\nαὐτῇ ἐν ταῖς ἡμέραις ταύταις; ",
            "18":"\n καὶ εἶπεν αὐτοῖς Ποῖα;\n\nοἱ δὲ εἶπαν αὐτῷ Τὰ περὶ Ἰησοῦ τοῦ Ναζαρηνοῦ, ὃς\n\nἐγένετο ἀνὴρ προφήτης δυνατὸς ἐν ἔργῳ καὶ λόγῳ ἐναντίον\n\nτοῦ θεοῦ καὶ παντὸς τοῦ λαοῦ, ",
            "19":"\n ὅπως τε παρέδωκαν αὐτὸν οἱ\n\nἀρχιερεῖς καὶ οἱ ἄρχοντες ἡμῶν εἰς κρίμα θανάτου καὶ\n\nἐσταύρωσαν αὐτόν. ",
            "20":"\n ἡμεῖς δὲ ἠλπίζομεν ὅτι αὐτός ἐστιν ὁ\n\nμέλλων λυτροῦσθαι τὸν Ἰσραήλ· ἀλλά γε καὶ σὺν πᾶσιν\n\nτούτοις τρίτην ταύτην ἡμέραν ἄγει ἀφʼ οὗ ταῦτα ἐγένετο. ",
            "21":"\n ἀλλὰ καὶ γυναῖκές τινες ἐξ ἡμῶν ἐξέστησαν ἡμᾶς, γενόμεναι\n\nὀρθριναὶ ἐπὶ τὸ μνημεῖον ",
            "22":"\n καὶ μὴ εὑροῦσαι τὸ σῶμα\n\nαὐτοῦ ἦλθαν λέγουσαι καὶ ὀπτασίαν ἀγγέλων ἑωρακέναι, οἳ\n\nλέγουσιν αὐτὸν ζῇν. ",
            "23":"\n καὶ ἀπῆλθάν τινες τῶν σὺν ἡμῖν\n\nἐπὶ τὸ μνημεῖον, καὶ εὗρον οὕτως καθὼς αἱ γυναῖκες εἶπον,\n\nαὐτὸν δὲ οὐκ εἶδον. ",
            "24":"\n καὶ αὐτὸς εἶπεν πρὸς αὐτούς Ὦ\n\nἀνόητοι καὶ βραδεῖς τῇ καρδίᾳ τοῦ πιστεύειν ἐπὶ πᾶσιν οἷς\n\nἐλάλησαν οἱ προφῆται· ",
            "25":"\n οὐχὶ ταῦτα ἔδει παθεῖν τὸν χριστὸν καὶ εἰσελθεῖν εἰς τὴν δόξαν αὐτοῦ; ",
            "26":"\n καὶ ἀρξάμενος\n\nἀπὸ Μωυσέως καὶ ἀπὸ πάντων τῶν προφητῶν διερμήνευσεν\n \n αὐτοῖς ἐν πάσαις ταῖς γραφαῖς τὰ περὶ ἑαυτοῦ. ",
            "27":"\n Καὶ\n\nἤγγισαν εἰς τὴν κώμην οὗ ἐπορεύοντο, καὶ αὐτὸς προσεποιήσατο \n\nπορρώτερον πορεύεσθαι. ",
            "28":"\n καὶ παρεβιάσαντο\n\nαὐτὸν λέγοντες Μεῖνον μεθʼ ἡμῶν, ὅτι πρὸς ἑσπέραν\n\nἐστὶν καὶ κέκλικεν ἤδη ἡ ἡμέρα. καὶ εἰσῆλθεν τοῦ μεῖναι\n\nσὺν αὐτοῖς. ",
            "29":"\n Καὶ ἐγένετο ἐν τῷ κατακλιθῆναι αὐτὸν\n\nμετʼ αὐτῶν λαβὼν τὸν ἄρτον εὐλόγησεν καὶ κλάσας ἐπεδίδου \n\nαὐτοῖς· ",
            "30":"\n αὐτῶν δὲ διηνοίχθησαν οἱ ὀφθαλμοὶ καὶ\n\nἐπέγνωσαν αὐτόν· καὶ αὐτὸς ἄφαντος ἐγένετο ἀπʼ αὐτῶν. ",
            "31":"\n καὶ εἶπαν πρὸς ἀλλήλους Οὐχὶ ἡ καρδία ἡμῶν καιομένη \n\nἦν ὡς ἐλάλει ἡμῖν ἐν τῇ ὁδῷ, ὡς διήνοιγεν ἡμῖν τὰς \n\nγραφάς; ",
            "32":"\n Καὶ ἀναστάντες αὐτῇ τῇ ὥρᾳ ὑπέστρεψαν \n\nεἰς Ἰερουσαλήμ, καὶ εὗρον ἠθροισμένους τοὺς\n\nἕνδεκα καὶ τοὺς σὺν αὐτοῖς, ",
            "33":"\n λέγοντας ὅτι ὄντως ἠγέρθη\n\nὁ κύριος καὶ ὤφθη Σίμωνι. ",
            "34":"\n καὶ αὐτοὶ ἐξηγοῦντο τὰ ἐν\n\nτῇ ὁδῷ καὶ ὡς ἐγνώσθη αὐτοῖς ἐν τῇ κλάσει τοῦ ἄρτου. ",
            "35":"\n Ταῦτα δὲ αὐτῶν λαλούντων αὐτὸς ἔστη ἐν\n\nμέσῳ αὐτῶν ⟦καὶ λέγει αὐτοῖς Εἰρήνη ὑμῖν⟧. ",
            "36":"\n πτοηθέντες \n\nδὲ καὶ ἔμφοβοι γενόμενοι ἐδόκουν πνεῦμα θεωρεῖν. ",
            "37":"\n καὶ\n\nεἶπεν αὐτοῖς Τί τεταραγμένοι ἐστέ, καὶ διὰ τί διαλογισμοὶ \n\nἀναβαίνουσιν ἐν τῇ καρδίᾳ ὑμῶν; ",
            "38":"\n ἴδετε τὰς χεῖράς\n\nμου καὶ τοὺς πόδας μου ὅτι ἐγώ εἰμι αὐτός· ψηλαφήσατέ \n\nμε καὶ ἴδετε, ὅτι πνεῦμα σάρκα καὶ ὀστέα οὐκ ἔχει καθὼς\n\nἐμὲ θεωρεῖτε ἔχοντα. ",
            "39":"\n ⟦καὶ τοῦτο εἰπὼν ἔδειξεν αὐτοῖς τὰς\n\nχεῖρας καὶ τοὺς πόδας.⟧ ",
            "40":"\n Ἔτι δὲ ἀπιστούντων αὐτῶν ἀπὸ\n\nτῆς χαρᾶς καὶ θαυμαζόντων εἶπεν αὐτοῖς Ἔχετέ τι βρώσιμον \n\nἐνθάδε; ",
            "41":"\n οἱ δὲ ἐπέδωκαν αὐτῷ ἰχθύος ὀπτοῦ μέρος· ",
            "42":"\n καὶ λαβὼν ἐνώπιον αὐτῶν ἔφαγεν. ",
            "43":"\n Εἶπεν δὲ \n\nπρὸς αὐτούς Οὗτοι οἱ λόγοι μου οὓς ἐλάλησα πρὸς ὑμᾶς\n\nἔτι ὢν σὺν ὑμῖν, ὅτι δεῖ πληρωθῆναι πάντα τὰ γεγραμμένα\n\nἐν τῷ νόμῳ Μωυσέως καὶ τοῖς προφήταις καὶ Ψαλμοῖς\n\nπερὶ ἐμοῦ. ",
            "44":"\n τότε διήνοιξεν αὐτῶν τὸν νοῦν τοῦ συνιέναι\n\nτὰς γραφάς, ",
            "45":"\n καὶ εἶπεν αὐτοῖς ὅτι οὕτως γέγραπται παθεῖν\n \n τὸν χριστὸν καὶ ἀναστῆναι ἐκ νεκρῶν τῇ τρίτῃ ἡμέρᾳ, ",
            "46":"\n καὶ κηρυχθῆναι ἐπὶ τῷ ὀνόματι αὐτοῦ μετάνοιαν εἰς ἄφεσιν ἁμαρτιῶν εἰς πάντα τὰ ἔθνὴ, — ἀρξάμενοι ἀπὸ Ἰερουσαλήμ· ",
            "47":"\n ὑμεῖς μάρτυρες τούτων. ",
            "48":"\n καὶ ἰδοὺ ἐγὼ ἐξαποστέλλω\n\nτὴν ἐπαγγελίαν τοῦ πατρός μου ἐφʼ ὑμᾶς· ὑμεῖς δὲ καθίσατε\n\nἐν τῇ πόλει ἕως οὗ ἐνδύσησθε ἐξ ὕψους δύναμιν. ",
            "49":"\n \n Ἐξήγαγεν δὲ αὐτοὺς ἕως πρὸς Βηθανίαν, καὶ ἐπάρας\n\nτὰς χεῖρας αὐτοῦ εὐλόγησεν αὐτούς. ",
            "50":"\n καὶ ἐγένετο ἐν τῷ\n\nεὐλογεῖν αὐτὸν αὐτοὺς διέστη ἀπʼ αὐτῶν ⟦καὶ ἀνεφέρετο εἰς\n\nτὸν οὐρανόν⟧. ",
            "51":"\n καὶ αὐτοὶ ⟦προσκυνήσαντες αὐτὸν⟧ ὑπέστρεψαν\n\nεἰς Ἰερουσαλὴμ μετὰ χαρᾶς μεγάλης, ",
            "52":"\n καὶ ἦσαν\n\n\n\n διὰ παντὸς ἐν τῷ ἱερῷ εὐλογοῦντες τὸν θεόν.\n \n "
        }
    },
    "source":"Perseus Digital Library",
    "originalTitle":"Gospel according to Luke",
    "edition":"The New Testament in the original Greek. The text revised by. Brooke Foss Westcott, D.D. Fenton John Anthony Hort, D.D. New York. Harper and Brothers, Franklin Square. 1885.",
    "sourceLink":"http://www.perseus.tufts.edu/hopper/",
    "meta":"chapter-verse"
}